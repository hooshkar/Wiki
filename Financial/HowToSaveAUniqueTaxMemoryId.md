---
title: آموزش ذخیره شناسه یکتا حافظه مالیاتی 
author: تیم تحریریه هوشکار
description: راهنمای جامع برای دریافت و ذخیره شناسه یکتای حافظه مالیاتی از سامانه مودیان، شامل مراحل ورود، دریافت رمز، ویرایش و ثبت اطلاعات در نرم‌افزار مالیاتی.
dateModified: 2025/09/02
datePublished: 2024/11/17
uid: Financial/HowToSaveAUniqueTaxMemoryId
---

شناسه یکتای حافظه مالیاتی یکی از موارد کلیدی در سیستم مالیاتی کشور است که برای تمامی مودیان ضروری به شمار می‌آید. این شناسه به عنوان یک ابزار مهم جهت شناسایی و پیگیری فعالیت‌های مالیاتی به کار می‌رود و به سازمان امور مالیاتی کمک می‌کند تا فرآیندهای مالی را با دقت و شفافیت بیشتری مدیریت کند.

 در این آموزش، گام‌به‌گام فرآیند دریافت و ذخیره این شناسه از طریق سامانه مودیان تشریح شده است تا کاربران بتوانند به راحتی و بدون ابهام، مراحل لازم را طی کنند.

## نحوه ذخیره شناسه یکتا حافظه مالیاتی 

برای دریافت شناسه یکتای حافظه مالیاتی، ابتدا به سایت سامانه مودیان به نشانی **<a href="https://tax.gov.ir/Pages/HomePage" target="_blank">tax.gov.ir
</a>** مراجعه کنید.

 1. ابتدا تب "خدمات اصلی مالیاتی" سپس، آیتم درگاه ملی خدمات الکترونیکی را انتخاب نمایید. 

![آموزش ذخیره شناسه یکتا حافظه مالیاتی](./Images/UniqueTaxMemoryId-01.webp)

2. پس از ورود به محیط جدید، گزینه "ورود به درگاه ملی" را انتخاب کنید. در این مرحله، رمزی از طریق پیامک به شما ارسال خواهد شد. 

3. پس از ورود، گزینه "ورود به کارپوشه" را انتخاب کنید. صفحه جدیدی باز خواهد شد که در آن می‌توانید وارد سامانه واقعی یا سامانه آزمایشی شوید.

![ورود به کارپوشه را انتخاب کنید](./Images/UniqueTaxMemoryId-02.webp)

4.  سپس، گزینه "ورود به پرونده" را انتخاب کنید 

![گزینه ورود به پرونده ](./Images/UniqueTaxMemoryId-03.webp)

5. آیتم "عضویت" را برگزینید و در ادامه، بر روی "شناسه یکتای حافظه مالیاتی" کلیک نمایید.  

![شناسه یکتای حافظه مالیاتی را انتخاب نمایید](./Images/UniqueTaxMemoryId-04.webp)

6. در پنجره بازشده، روی گزینه دریافت شناسه یکتا کلیک کنید. 

![روی گزینه دریافت شناسه یکتا کلیک کنید](./Images/UniqueTaxMemoryId-05.webp)

7. صفحه جدیدی باز می‌شود که در آن نحوه ارسال توسط چه کسی انجام شود را باید مشخص کنید و گزینه "توسط مودی" را انتخاب نمایید. 

![گزینه توسط مودی را انتخاب کنید](./Images/UniqueTaxMemoryId-06.webp)

8. در این قسمت، فایلی که قبلاً به عنوان کلید عمومی از نرم افزار سایان استخراج کرده‌اید را می‌توانید الحاق کنید. 

9. سپس،  کد پستی و  آدرس را تایید کنید و بقیه مراحل را پیش ببرید و دکمه "اتمام" را کلیک کنید

10.  در این مرحله، شناسه یکتا به شما نمایش داده خواهد شد. شناسه یکتا را کپی کنید 

![شناسه یکتا را کپی کنید](./Images/UniqueTaxMemoryId-07.webp)

11. در  نرم‌افزار سایان، گزینه "ویرایش" را انتخاب کنید و شناسه یکتای حافظه مالیاتی را جایگذاری و ثبت نمایید.

![شناسه یکتای حافظه مالیاتی را در این قسمت وارد کنید](./Images/UniqueTaxMemoryId-08.webp)