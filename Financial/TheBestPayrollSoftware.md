---
title: لیست بهترین نرم افزارهای حقوق و دستمزد پولی و رایگان [مقایسه نرم افزارهای حقوق و دستمزد معروف ایرانی]
author: سمانه رشوند
description: انتخاب بین بهترین نرم افزارهای حقوق و دستمزد بستگی به عوامل متعددی از جمله اندازه سازمان، تعداد کارمندان، بودجه در دسترس، و نیازهای اختصاصی دارد. با این حال، با بررسی دقیق ویژگی‌ها و هزینه‌های هر نرم افزار، مدیران می‌توانند گزینه‌ای را انتخاب کنند که بهترین تناسب را با شرایط سازمان آنها داشته باشد.
dateModified: 2024/10/24
datePublished: 2022/10/30
uid: Financial/TheBestPayrollSoftware
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
  <li>انواع نرم افزار های محاسبه حقوق و دستمزد</li>
    <ul>
      <li>نرم‌افزارهای پیش‌ساخته</li>
      <li>نرم‌افزارهای شخصی‌سازی‌شده</li>
    </ul>
  <li>لیست بهترین نرم افزار های حقوق و دستمزد</li>
  <ul>
    <li>نرم افزار حقوق و دستمزد سایان</li>
    <li>نرم افزار حقوق دستمزد سپیدار</li>
    <li>نرم افزار حقوق دستمزد فرداد</li>
    <li>نرم افزار حقوق دستمزد هلو</li>
    <li>نرم افزار حقوق دستمزد پارمیس</li>
    <li>نرم افزار حقوق دستمزد شایگان</li>
    <li>نرم افزار حقوق دستمزد میزان</li>
    <li>نرم افزار حقوق دستمزد منطق</li>
  </ul>
  <li>لیست نرم افزارهای حقوق دستمزد رایگان</li>
  <li>نتیجه گیری</li>
  </ul>
</details>
</blockquote>


محاسبه حقوق و دستمزد یکی از مسائل کلیدی و حیاتی در هر سازمان و شرکتی است. این فرآیند نه تنها بر روحیه و انگیزه کارکنان تأثیرگذار است، بلکه می‌تواند تأثیرات قابل توجهی بر عملکرد کلی سازمان داشته باشد. با توجه به تنوع نیازها و منابع موجود در سازمان‌ها، انتخاب نرم‌افزار مناسب برای محاسبه حقوق و دستمزد به یکی از چالش‌های اساسی مدیران تبدیل شده است.

در این مقاله، به بررسی انواع نرم‌افزارهای حقوق و دستمزد خواهیم پرداخت که به دو دسته کلی تقسیم می‌شوند: نرم‌افزارهای پیش‌ساخته با قابلیت‌های عمومی و نرم‌افزارهای شخصی‌سازی‌شده که متناسب با نیازهای خاص هر سازمان طراحی شده‌اند. 

همچنین، ویژگی‌ها، قابلیت‌ها و قیمت‌های برخی از نرم‌افزارهای معتبر موجود در بازار مورد بررسی قرار خواهد گرفت تا مدیران و کارشناسان منابع انسانی بتوانند با آگاهی کامل تصمیم‌گیری کنند.

## انواع نرم افزارهای محاسبه حقوق و دستمزد

نیازها و منابع سازمان‌ها تعیین می‌کنند که آنها باید به سراغ نرم‌افزارهای رایگان بروند یا برای تهیه نرم‌افزارهای تجاری و حرفه‌ای، بودجه‌ای را اختصاص دهند.

نرم افزارهای حرفه ای و تخصصی، به دو صورت در بازار موجود هستند:

**نوع اول،** نرم افزاری است که با پیش‌فرض‌های خاص، برای مشاغل مختلف طراحی و ساخته شده‌است. شما می‌توانید به راحتی نرم افزار را خریداری کنید و از کلیه‌ی امکانات آن استفاده نمایید.

**نوع دوم،** نرم افزارهایی هستند که به صورت اختصاصی برای شرکت شما و با توجه به نیازهای شما شخصی سازی می‌شوند. در هر زمان هم که نیاز داشته باشید، برنامه‌نویسان آماده‌ی توسعه‌ی نرم‌ افزار شما هستند.

## لیست بهترین نرم افزارهای حقوق و دستمزد

### 1. <a href="https://www.hooshkar.com/Software/Sayan/Module/Payroll" target="_blank">نرم افزار حقوق و دستمزد سایان</a>
حقوق و دستمزد سایان، یکی از محصولات کاربردی شرکت هوشکار
 در حوزه منابع انسانی است که به منظور ساده‌سازی محاسبات پیچیده حقوق و دستمزد طراحی و تولید شده است.

**ویژگی‌ها و قابلیت‌های این نرم افزار:**

- محاسبه دقیق و سریع انواع حقوق، کسورات و مالیات‌ها
- امکان محاسبه عیدی، پاداش، حق مرخصی و سایر مزایا
- صدور خودکار فیش حقوقی و سایر گزارشات مورد نیاز
- تهیه لیست بیمه و مالیات
- یکپارچگی با نرم افزار حضور و غیاب جهت کاهش حجم کاری
- انعطاف‌پذیری بالا در تعریف انواع فرمول‌های محاسباتی
- گزارش‌گیری آسان و قدرتمند جهت تحلیل آماری
- رابط کاربری ساده و دوستانه
- و بسیاری قابلیت های دیگر

![نرم افزار حقوق و دستمزد سایان](./Images/SayanSalarySoftware.webp)

**قیمت پایه از 18.530.000 تومان شروع می شود و با توجه به امکانات جانبی امکان افزایش قیمت وجود دارد.**

### 2. نرم افزار حقوق دستمزد سپیدار
حقوق و دستمزد سپیدار یکی از نرم افزار‌های حسابداری است که به شما امکان محاسبه و پرداخت حقوق و مزایای کارکنان را فراهم می‌کند.

**بعضی از ویژگی‌ها و امکانات این نرم‌افزار:**

- ثبت جزئیات و اطلاعات کامل کارکنان
- محاسبه مالیات بر حقوق به چهار روش مختلف
- تهیه دیسکت پرداخت حقوق برای تمامی بانک‌ها
- یکپارچه‌سازی سیستم حقوق و دستمزد سپیدار با سیستم ورود و خروج کارکنان

![سیستم حقوق و دستمزد سپیدار](./Images/SepidarSalarySoftware.webp)

**قیمت پایه از  29.997.000 تومان شروع می شود و با توجه به امکانات جانبی امکان افزایش قیمت وجود دارد.**

### 3. نرم افزار حقوق دستمزد فرداد

نرم‌افزار حقوق و دستمزد فرداد عملیاتی چون ثبت اطلاعات پرسنلی، ورود اطلاعات ماهیانه، تعیین فرمول‌های حقوق، اختصاص وام و پس‌انداز، محاسبه حقوق و تهیه گزارشات فیش حقوق را برای شما انجام می‌دهد.

**برخی از ویژگی‌های این نرم‌افزار:**

- محاسبات حقوق، عیدی، سنوات و...
- تعریف مختلف انواع وام و پس‌انداز برای پرسنل
- تعریف متنوع عوامل حقوق و کارکردی و تعیین فرمول برای آن‌ها
- تعیین جدول مالیاتی و سقف عوامل بیمه و عیدی
- ارائه خروجی اکسل از اکثر فرم‌های نرم‌افزار
- امکان وارد کردن اطلاعات از فایل اکسل به بیشتر فرم‌های نرم‌افزار 
- و...

**قیمت پایه از 27.610.000 تومان شروع می شود و با توجه به امکانات جانبی امکان افزایش قیمت وجود دارد**

### 4. نرم افزار حقوق دستمزد هلو (مناسب کسب و کار کوچک)

نرم‌افزار حقوق و دستمزد هلو کار پرداخت حقوق و مزایای کارکنان شرکت را ساده‌تر می‌کند و امکان گزارشگیری را به راحتی فراهم می‌آورد. این نرم‌افزار نیز به مانند دیگر نرم افزارها قابلیت تهیه فایل‌های بیمه و مالیات حقوق را بر اساس آخرین تغییرات فراهم می‌کند.

**برخی از امکانات این نرم‌افزار:**

- تعریف پرسنل و جزئیات آنها
- ثبت کارکرد کارمندان
- امکان تنظیم مالیات سالیانه
- ثبت و مدیریت مزایا مانند عیدی
- ثبت مرخصی و غیبت پرسنل
- طراحی گزارشات و...

**شروع قیمت از 9.500.000 تومان**

### 5. نرم افزار حقوق دستمزد پارمیس

حقوق و دستمزد پارمیس، توسط شرکت فناوری اطلاعات پارمیس توسعه یافته است. این نرم‌افزار با هدف بهبود دقت و سرعت در محاسبه حقوق و دستمزد پرسنل و تهیه گزارشات قانونی طراحی شده است. در این سیستم، اطلاعات مربوط به پرسنل شامل جزئیات کارکردی و حقوقی به طور جامع مدیریت می‌شود و همچنین قابلیت فرمول‌نویسی در فیش‌های حقوقی نیز فراهم می‌باشد.

**بعضی از امکانات این نرم‌افزار:**

- تعریف نامحدود کارفرما و کارگاه
- امکان تعریف انواع مأموریت
- ورود اطلاعات کارکردی از فایل‌های اکسل
- تعریف و مدیریت دوره‌های کاری و مرخصی‌ها
- تعریف انواع استخدام و صدور فیش حقوقی مبتنی بر آنها
- تعریف وام‌ها، تقسیط و نمایش آنها در فیش حقوقی
- تنظیم اقلام فیش‌ها و فرمول‌نویسی

### 6. نرم افزار حقوق دستمزد شایگان

استفاده از نرم‌افزار حقوق و دستمزد شایگان، توانایی تعریف و تغییر ضرایب حقوق و دستمزد و پارامترهای سازمانی را مانند محل کار، مرکز هزینه، حق اولاد، مسکن و خواروبار، بیمه، جدول مالیاتی، عیدی و... را به‌صورت آسان و سریع فراهم می‌کند.

**چند مورد از ویژگی‌ها و امکانات این نرم‌افزار:**

- نگهداری اطلاعات جامع پرسنلی و شغلی همراه با طراحی فرم‌های کارگزینی و اداری؛ از جمله فیش حقوقی
- محاسبه کامل حقوق و دستمزد ماهانه پرسنل بر اساس جدول مالیاتی سال، همراه با محاسبات دقیق مزایا، اضافات و کسورات و ...
- ساخت لیست بیمه، مالیات و حقوق پرسنل براساس آخرین استانداردها
- تهیه فایل ماهانه لیست حقوق به‌منظور تحویل به سازمان تامین اجتماعی
- ایجاد امکان فراهم‌کردن فایل پرداخت حقوق ماهانه کارکنان از طریق بانک‌ها
- ذخیره سنوات خدمت پرسنل و امکان محاسبه عیدی و پیش‌پرداخت آن
- و...

### 7. نرم افزار حقوق دستمزد میزان

حقوق و دستمزد میزان، اطلاعات مالی مرتبط با بیمه، مالیات و دیسکت تمامی بانک‌ها را در اختیار شما قرار می‌دهد. این نرم‌افزار به شما امکان می‌دهد تا آیتم‌های مختلف فیش حقوقی را به دلخواه خود انتخاب کنید و حتی با استفاده از سرتیتر و فرمول‌های مخصوص، آیتم‌های جدید را به فیش حقوقی کارکنان اضافه کنید. 
محاسبه عیدی و سنوات پرسنل در پایان سال و همچنین محاسبه مطالبات کارکنان در زمان تسویه حساب نیز با یک کلیک ساده در این نرم‌افزار قابل انجام است.

**بعضی از امکانات این نرم‌افزار:**

- خروجی دیسکت بانک‌ها با امکان انتخاب پرسنل
- تقسیم‌بندی کارکنان بر اساس محل کار و واحدهای خدمت
- امکان جمع‌آوری کارکرد پرسنل از دستگاه‌های حضور و غیاب
- انواع استخدام (ساعتی، دائمی، بیمه شده، قراردادی شغل دوم و مشاوره‌ای)
- و...

### 8. نرم افزار حقوق دستمزد منطق

با کمک این نرم‌افزار، کاربر به‌راحتی می‌تواند سیستم پرداختی حقوق خود را بر اساس نیازها و روش محاسبه حقوق خود تنظیم کند. در این نرم‌افزار، تنظیمات مربوط به حقوق، بیمه و مالیات قابلیت شخصی‌سازی دارند.

**برخی از قابلیت های این نرم‌افزار:**

- تعیین مالیات بر اساس جداول حقوقی تعیین‌شده توسط اداره مالیات
- تهیه فایل بیمه و دارایی برای سازمان‌های مربوط با استفاده از استانداردهای مشخص
- پرداخت وام به پرسنل و پرداخت اقساط از حقوق یا به صورت مجزا
- مشاهده ریزحساب و سوابق پرسنل
- دریافت گزارش از دریافتی‌های پرسنل و...

**شروع قیمت از 10.000.000 تومان**

![بررسی نرم افزار حقوق و دستمزد رایگان](./Images/AboutPayrollSoftware.webp)

## لیست نرم افزارهای حقوق دستمزد رایگان

مهم نیست ابعاد کسب و کار شما کوچک است یا بزرگ، در نهایت، با محاسبه حقوق و مزایای پرسنل سر و کار خواهید داشت. در این راستا نرم افزارهای مختلفی بصورت رایگان و پولی وجود دارند. در ادامه به بررسی آنها می‌پردازیم.

- چطور می توانیم به نرم افزارهای رایگان دسترسی داشته باشیم؟
شما به راحتی می‌توانید این نرم افزارهای رایگان را که توسط مجموعه‌های مختلف طراحی شده اند، از سایت‌های معتبر دانلود کنید.
اگر قصد دارید روی گوشی همراهتان این اپ کاربردی را داشته باشید، می‌توانید به برنامه بازار یا سیب سری بزنید.

- آیا نرم افزاری که کاملا رایگان باشد، وجود دارد؟ خیر

- آیا دسترسی به امکانات نرم افزارهای رایگان نامحدود است؟ خیر، هیچ نرم افزار رایگانی، به شما دسترسی و امکانات کامل و گسترده را نخواهد داد.

**نام برخی از نرم افزارهای رایگان + برخی از امکانات آنها:**

![لیست نرم افزار های حقوق و دستمزد رایگان](./Images/FreePayrollSoftwareTable.webp)

**نتیجه گیری**

هر سازمانی بسته به فعالیت‌ها، ساختار و فرایندهای داخلی خود، نیازمندی‌ها و خواسته‌های متفاوتی دارد. بنابراین انتخاب نهایی نرم‌افزار باید بر اساس بررسی دقیق نیازها و اولویت‌بندی آن‌ها در هر سازمان صورت پذیرد تا بتواند به بهترین شکل نیازها را پوشش دهد.

**با نرم افزار مدیریت حقوق و دستمزد سایان، محاسبه حقوق کارکنان به سادگی چند کلیک خواهد بود. بدون خطا، دقیق و سریع!**