---
title: اموال گردانی (کنترل دارایی ثابت) چیست؟ چه کاربردی دارد؟
author: تیم تحریریه هوشکار
description: اموال گردانی به سازمان‌ها در ردیابی، نگهداری و بهینه‌سازی استفاده از اموال خود کمک می‌کنند. این سیستم‌ها، از روش‌های سنتی تا فناوری‌های پیشرفته الکترونیکی، باعث افزایش دقت، کاهش هزینه‌ها و بهبود کنترل مالی می‌شوند.
dateModified: 2025/09/02
datePublished: 2024/08/14
uid: Financial/WhatIsAssetManagement
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
    <li>دارایی ثابت یا اموال گردانی چیست؟</li>
    <li>اموال چیست؟</li>
    <li>مزایای اموال گردانی</li>
    <li>روش‌های مختلف اموال گردانی در سازمان‌ها</li>
    <li>دستورالعمل مدیریت اموال به روش‌های مدرن</li>
  </ul>
</details>
</blockquote>

مدیریت دارایی‌های ثابت یا اموال گردانی به معنای استفاده از سیستم‌های منظم برای جمع‌آوری، ثبت و نگهداری دقیق اطلاعات دارایی‌ها است. این سیستم‌ها به سازمان‌ها کمک می‌کنند تا با ردیابی مؤثر و کاهش خطاها، بهره‌وری و ثبات مالی خود را افزایش دهند. از طریق روش‌های سنتی و مدرن، از جمله استفاده از تکنولوژی‌های الکترونیکی، می‌توان به بهبود کنترل و مدیریت دارایی‌ها پرداخت. این مقاله به تحلیل این روش‌ها و بررسی مزایای آن‌ها می‌پردازد.

## دارایی ثابت یا اموال گردانی چیست؟

![دارایی ثابت یا اموال گردانی چیست؟](./Images/AssetManagement.webp)

اموال گردانی سیستمی است که به صورت هوشمند یا سنتی برای جمع‌آوری و نگهداری دقیق سوابق اموال ثابت طراحی شده است. این سیستم یک بستر یکپارچه ایجاد می‌کند تا دارایی‌ها و اموال تحت کنترل قرار گیرند و خسارت به تجهیزات به حداقل برسد. برخی از حسابداران، اموال گردانی را معادل کنترل دارایی ثابت می‌دانند. 

این فرآیند به مرور زمان به موفقیت، رشد مالی و ثبات منابع شرکت کمک می‌کند و به عنوان یک سیستم مدیریت بهره‌وری، به بهبود برنامه‌ریزی تولید شرکت‌ها یاری می‌رساند. همچنین، اموال گردانی در حسابداری نقش مهمی ایفا می‌کند و به آن ردیابی اموال نیز گفته می‌شود. معادل انگلیسی این مفهوم "Asset Management" یا مدیریت اموال است.

### اموال چیست؟

برای فهم بهتر مفهوم اموال گردانی، ابتدا باید با تعریف اموال آشنا شویم. اموال سازمانی به هر نوع دارایی ثابت یا موقتی اطلاق می‌شود که برای انجام فعالیت‌های سازمان به کار می‌روندبه طور کلی، اموال به بخش‌هایی از دارایی‌های سازمان اطلاق می‌شود که به‌طور مشخص قابل شناسایی بوده و برای مدت زمانی معین (معمولاً بیش از یک دوره مالی) در سازمان مورد استفاده قرار می‌گیرند.

### مزایای اموال گردانی

- جمع‌آوری اطلاعات دقیق و سریع
- افزایش دقت در داده‌های جمع‌آوری شده
- قابلیت گزارش‌گیری با جزئیات کامل
- شمارش اموال بدون خطا
- ردیابی دقیق و بی‌نقص اموال
- شناسایی دقیق مغایرت‌های اموال
- جلوگیری از اتلاف وقت در جست‌وجوی اموال مفقودی
- بهبود حفاظت از دارایی‌های ثابت شرکت
- کاهش هزینه‌های نگهداری اموال
- ایجاد مسئولیت و الزام پاسخگویی برای مسئولین دارایی‌ها
- تخصیص بهینه دارایی‌ها برای دستیابی به بالاترین بازده

### روش‌های مختلف اموال گردانی در سازمان‌ها

کنترل دارایی‌های ثابت می‌تواند به دو شیوه سنتی و مدرن انجام شود. در روش سنتی، تمامی مراحل به‌صورت دستی و توسط کارکنان سازمان انجام می‌شود اما در روش مدرن یا الکترونیکی، بیشتر فرآیندها به کمک رایانه و سیستم‌های پیشرفته اموال گردانی صورت می‌گیرد.
با این وجود، لازم است به این نکته توجه شود که مراحل اصلی در هر دو روش مشابه هستند و از طریق مراحل زیر انجام می‌شوند.

1. صورت‌برداری الکترونیکی
2. تجزیه و تحلیل اطلاعات
3. کدینگ دارایی‌ها
4. پلاک‌کوبی اموال
5. صورت‌برداری از اموال

### دستورالعمل مدیریت اموال به روش‌های مدرن

**1.	صورت‌برداری اموال**

در مرحله نخست، تمامی اطلاعات و داده‌های مربوط به اموال جمع‌آوری شده و در نرم‌افزارهای اختصاصی ثبت می‌شود. این اطلاعات شامل مشخصات کالا مانند نام، تعداد، محل و شرایط نگهداری، ارزش ریالی، مسئول مربوطه، تاریخ خرید، تاریخ آخرین تعمیر و وضعیت فعلی آن (سالم یا غیرقابل استفاده) می‌باشد. شایان ذکر است که کالاهای موجود در انبار فروشنده به‌عنوان دارایی‌های موقت محسوب می‌شوند و از طریق انبارگردانی می‌توان میزان فروش و موجودی آن‌ها را پیگیری کرد.

 اموالی که قبلاً ثبت شده‌اند نباید مجدداً صورت‌برداری شوند. در مرحله بعد، باید محل استقرار و مسئول تحویل‌گیرنده اموال را مشخص کرده و مرکز هزینه مربوط به آن را تعیین کرد.

**2.	تعیین کدینگ دارایی**

برای هر واحد یا طبقه، یک کد منحصر به فرد اختصاص داده می‌شود که باید در سیستم ثبت شود. این کدها به ترتیب شامل کد مال، کد واحد، کد طبقه و کد ساختمان هستند. پیشنهاد می‌شود این فرآیند را در نرم‌افزار اکسل انجام دهید و سایر اطلاعات مرتبط از جمله کدینگ دارایی، برچسب اموال، کد طبقه و محل استقرار را نیز ثبت کنید.

**3.	برچسب‌زنی یا پلاک‌کوبی اموال**

پلاک‌کوبی در مدیریت اموال به معنای اختصاص یک کد منحصر به فرد به هر دارایی است که هدف آن ردیابی و نگهداری سوابق هر کالا به منظور جلوگیری از خطاهای احتمالی می‌باشد. در این فرآیند، هر دارایی به یک کد خاص که در سیستم تعریف شده، مجهز می‌شود. پیش از آغاز پلاک‌کوبی، لازم است قالب برچسب انتخابی به تأیید مدیران مربوطه برسد.

**4.	صورت‌برداری الکترونیکی**

در صورت‌برداری الکترونیکی، عملیات‌هایی مانند بررسی سوابق، تطابق اطلاعات و ثبت داده‌ها از طریق اسکن بارکد اموال انجام می‌شود. این روش نسبت به روش‌های سنتی هزینه کمتری دارد.