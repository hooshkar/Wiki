---
title: مدت زمان مرخصی زایمان چقدر است؟
author: تیم تحریریه هوشکار
description: این مقاله درباره مرخصی زایمان برای زنان شاغل در نظام تامین اجتماعی است و به موضوعاتی مانند طول مدت مرخصی، مدارک لازم، زمان درخواست، کمک هزینه بارداری و بازگشت به کار پس از پایان مرخصی می پردازد.
dateModified: 2025/09/02
datePublished: 2024/05/20
uid: Financial/WhatIsPayroll/MaternityLeaveLaw
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
   <li>بخشنامه مرخصی زایمان</li>
   <li>مدت مرخصی زایمان چقدر است؟</li>
   <li>مدارک مورد نیاز برای درخواست مرخصی زایمان</li>
   <li>حقوق و مزایا در دوران مرخصی زایمان</li>
   <li>زمان مناسب برای اقدام به مرخصی زایمان</li>
   <li>کمک هزینه بارداری</li>
   <li>بررسی شرایط بازگشت به کار پس از پایان مرخصی زایمان</li>
  </ul>
</details>
</blockquote>

بارداری و زایمان، دوره‌ای از زندگی زنان است که با تغییرات فیزیولوژیکی و روحی قابل توجهی همراه است. این دوران نه ‌تنها برای مادر، بلکه برای خانواده به‌طور کلی، بسیار با اهمیت است. یکی از اقداماتی که برای حمایت از زنان شاغل در این دوران مهم انجام می‌شود، ارائه مرخصی زایمان است. 

در این مقاله، قصد داریم به توضیح قانون مرخصی زایمان، مدت زمان مرخصی، مدارک مورد نیاز برای درخواست مرخصی، زمان مناسب برای اقدام به مرخصی، موعد پرداخت کمک هزینه بارداری و شرایط بازگشت به کار پس از پایان مرخصی زایمان بپردازیم.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Payroll" target="_blank">نرم افزار حقوق و دستمزد</a> سایان</strong></p></blockquote>

## بخشنامه مرخصی زایمان

![قانون مرخصی زایمان](./Images/MaternityLeaveLaw.webp)

انواع مختلفی از مرخصی وضع شده است که یکی از آنها برای بانوان در نظر گرفته شده است. بارداری و زایمان مدت زمان زیادی را از زندگی زنان می‌گیرد و تأثیر زیادی بر جایگاه شغلی آن‌ها دارد. به همین دلیل، مرخصی زایمان وضع شده تا زنان بتوانند با آرامش بیشتری به وضعیت نوزادشان بپردازند و نگران از دست دادن شغل خود نباشند. 

قانون مرخصی زایمان اطمینان می‌دهد که زنان بعد از زایمان شغل خود را از دست نمی‌دهند. در کشور ما، قانونی برای این نوع مرخصی وجود دارد که در سال ۱۳۹۲ وضع شده است. این مرخصی یکی از مزایایی است که دولت برای مادران شاغل در نظر گرفته است.

### مدت مرخصی زایمان چقدر است؟

یکی از سوالات متداول برای زنان باردار این است که "حداقل چه سابقه‌ای برای مرخصی زایمان لازم است؟" به طور کلی، زنان شاغل که حداقل ۶۰ روز پیش از زایمان خود، سابقه پرداخت بیمه دارند، می‌توانند به مدت ۹ ماه از مرخصی زایمان استفاده کنند.

### مدارک مورد نیاز برای درخواست مرخصی زایمان

برای این نوع مرخصی، مدارک خاصی لازم است. بدون ارائه این مدارک، پرداخت حقوق و مزایا تضمین نمی‌شود. مدارک مورد نیاز عبارتند از:

-	درخواست مرخصی زایمان به صورت کتبی
-	کپی و اصل شناسنامه مادر
-	کپی و اصل شناسنامه نوزاد
-	گواهی ولادت نوزاد
-	دفترچه درمانی
-	تائیدیه از پزشکان مورد اعتماد
-	خلاصه پرونده ترخیص بیمارستان

### حقوق و مزایا در دوران مرخصی زایمان

در این دوره، علاوه بر امکان استراحت، حقوق و مزایای دیگر نیز ارائه می‌شود. این مرخصی به عنوان سابقه کاری در تأمین اجتماعی محاسبه می‌شود و پس از پایان آن، کارمندان خانم می‌توانند به شغل خود با شرایط قبلی بازگردند.

### زمان مناسب برای اقدام به مرخصی زایمان

معمولاً، مرخصی زایمان از زمان تولد نوزاد شروع می‌شود و قبل از آن معتبر نیست. اما در صورت بروز مشکلات در روزهای آخر بارداری، می‌توانند از مرخصی استعلاجی استفاده کنند. زنان باردار حتی ممکن است تا ۳ ماه قبل از تولد فرزند با گواهی تائید پزشکی از این مرخصی استفاده کنند. پس از تولد نوزاد، مدارک مربوط به مرخصی زایمان باید به سازمان تأمین اجتماعی ارائه شود.

### کمک هزینه بارداری

> طبق ماده 67 قانون تامین اجتماعی بیمه شده زن درصورتیکه ظرف یک سال قبل از زایمان سابقه پرداخت حق بیمه 60 روز را داشته باشد می تواند به شرط عدم اشتغال به کار از کمک بارداری استفاده نماید.کمک بارداری معادل 3/2 مزد یا حقوق بیمه شده می باشد که برای مدت 6 ماه پرداخت می شود. 

<blockquote style="background-color:#f5f5f5; padding:0.5rem">
<p><strong>منبع: <a href="https://khadamat.mardom.ir/Service/Details?ServiceId=19041805103&&OrgId=20140000" target="_blank">پرداخت کمک هزینه بارداری برای بیمه شده تامین اجتماعی</a></p></strong></blockquote>

### بررسی شرایط بازگشت به کار پس از پایان مرخصی زایمان

بیشتر خانم‌های شاغل بعد از بارداری، نگران از دست دادن موقعیت شغلی خود هستند. اما باید بدانند که قانونی برای رفع این نگرانی وجود دارد. طبق قانون، حقوق کارمندان در دوره مرخصی زایمان حفظ می‌شود و سازمان ملزم است بعد از پایان مرخصی، آنها را به جایگاه شغلی قبلی بازگرداند. اکثر سازمان‌ها این قانون را رعایت می‌کنند و در صورت نقض، فرد می‌تواند شکایت کند و از حقوق خود استفاده کند.