---
title: نحوه محاسبه عیدی و سنوات سال 1404
author: سمانه رشوند - فربد وزیرمختار
description: جزئیات و قوانین مربوط به نحوه محاسبه عیدی و سنوات سال 1404، از جمله فرمول‌ها و شرایط قانونی برای کارگران با سابقه کمتر و بیشتر از یک سال، به طور کامل توضیح داده شده است. این راهنما برای کارگران رسمی، غیررسمی و پیمانی کاربردی است.
dateModified: 2025/01/07
datePublished: 2025/01/07
uid: Financial/WhatIsPayroll/HowToCalculateEidy1404
---
<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
  <li>عیدی و سنوات شامل چه کسانی می‌شود؟</li>
  <li>فرمول محاسبه عیدی سال 1404 با کارکرد کمتر از 12 ماه</li>
  <li>جدول محاسبه عیدی سال 1404</li>
  <li>تکلیف عیدی و سنوات روزهای مرخصی یا بیماری چیست؟</li>
  <li>حق سنوات کارگران غیررسمی چگونه محاسبه می‌شود؟</li>
  <li>مبلغ عیدی بازنشستگان در سال ۱۴۰۴ چقدر خواهد بود؟</li>
  </ul>
</details>

</blockquote>

یکی از موضوعات مهم در پایان سال برای کارگران و بازنشستگان، محاسبه عیدی و سنوات است که بر اساس قوانین موجود، پرداخت آن‌ها الزامی است. عیدی و سنوات نه تنها برای کارگران رسمی، بلکه برای کارگران غیررسمی، پیمانی، ساعتی و حتی کارگران با سابقه کمتر از یک سال نیز در نظر گرفته می‌شود. این مزایا بر اساس مدت زمان کارکرد، میزان حقوق و شرایط خاص هر فرد محاسبه می‌گردد. 

در این مقاله به طور دقیق به بررسی جزئیات عیدی و سنوات سال 1404، نحوه محاسبه آن برای کارگران با سابقه کمتر و بیشتر از یک سال می‌پردازیم. 


<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Payroll" target="_blank">نرم افزار محاسبه عیدی و سنوات</a> سایان</strong></p></blockquote>

## عیدی و سنوات شامل چه کسانی می‌شود؟

تمامی کارگاه‌هایی که تحت پوشش قانون کار قرار دارند، موظف‌اند در پایان سال یا هنگام اتمام همکاری کارگران، حق سنوات آن‌ها را متناسب با مدت زمان کارکردشان پرداخت کنند.
بر اساس ماده واحده قانون مصوب سال ۱۳۷۰ مجلس شورای اسلامی، تمامی کارفرمایان موظف‌اند به ازای یک سال کار، معادل ۶۰ روز حقوق به عنوان عیدی و پاداش به کارگران خود پرداخت کنند. البته این مبلغ نباید از حقوق ۹۰ روز کاری تجاوز کند.

یکی از سوالات رایج این است که آیا به کار کمتر از یک سال نیز سنوات تعلق می‌گیرد؟ پاسخ مثبت است؛ حتی اگر کارگری کمتر از یک سال سابقه کار داشته باشد، حق سنوات او بر اساس تعداد روزهای کاری محاسبه و پرداخت خواهد شد.

### فرمول محاسبه عیدی سال 1404 با کارکرد کمتر از 12 ماه

برای کارگرانی که مدت کار آن‌ها کمتر از ۱۲ ماه است:

-	حداقل عیدی:

(حقوق ماهانه × تعداد روزهای کاری × ۲) ÷ 366

-	حداکثر عیدی:

(حقوق ماهانه × تعداد روزهای کاری × 3) ÷ 366

برای کارگرانی که بیش از ۱۲ ماه سابقه کار دارند:

-	حداقل عیدی:

حداقل دستمزد روزانه × ۶۰

-	حداکثر عیدی:

حداقل دستمزد روزانه × ۹۰

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Payroll/PayrollFormula" target="_blank">فرمول های مورد استفاده در محاسبه حقوق و دستمزد</a></p></strong></blockquote>

### جدول محاسبه عیدی سال 1404

![جدول محاسبه عیدی سال 1404](./Images/Eid1404CalculationTable.webp)

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Financial/TheBestPayrollSoftware" target="_blank">لیست بهترین نرم افزارهای حقوق و دستمزد</a></p></strong></blockquote>

#### تکلیف عیدی و سنوات روزهای مرخصی یا بیماری چیست؟

عیدی و سنوات مربوط به دوره‌های بیماری یا مرخصی، در صورتی که دلیل آن با تأیید سازمان تأمین اجتماعی همراه باشد، باید به کارگر یا کارمند پرداخت گردد. حتی اگر فرد به دلیل شرایط پزشکی از دو ماه استراحت استعلاجی استفاده کرده باشد (با تأیید سازمان)، این روزها به عنوان بخشی از سوابق کار و بازنشستگی او محسوب می‌شوند. در نتیجه، مزایایی مانند عیدی و پاداش مربوط به مرخصی استعلاجی نیز باید پرداخت شود.

#### حق سنوات کارگران غیررسمی چگونه محاسبه می‌شود؟

حق سنوات برای کارگران و کارمندان رسمی و غیررسمی تفاوتی ندارد. حتی اگر فرد از طریق شرکت‌های پیمانکاری برای یک مجموعه کار کرده باشد، همچنان مستحق دریافت حق سنوات است. همچنین، کارگران ساعتی و نیمه‌وقت نیز بر اساس مدت و میزان کارکردشان حق سنوات دریافت می‌کنند.

معیار محاسبه حق سنوات این گروه از کارگران، میانگین حقوق دریافتی آن‌ها در ۹۰ روز پایانی همکاری است.

#### مبلغ عیدی بازنشستگان در سال ۱۴۰۴ چقدر خواهد بود؟

مبلغ دقیق عیدی بازنشستگان در سال ۱۴۰۴ در بهمن ۱۴۰۳ اعلام خواهد شد.
