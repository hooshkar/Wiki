---
title: سنوات چیست
author: سمانه رشوند  
description: پاداشی که در پایان هر سال، قرارداد، یا دوره همکاری، برای کارگران تحت حمایت قانون کار تعیین و واریز می‌شود. این حق همچنین به عنوان مزایای پایان خدمت یا مزایای پایان کار نیز شناخته می‌شود.
dateModified: 2024/02/20
datePublished: 2023/02/19
uid: Financial/WhatIsPayroll/CalculationOfYears
---
<blockquote style="background-color:#eeeefc; padding:0.5rem">
آنچه در این مطلب خواهید خواند:

- [حق سنوات چیست](#حق-سنوات-چیست)
- [نحوه محاسبه سنوات](#نحوه-محاسبه-سنوات)
- [تمایز میان حق سنوات و پایه سنوات](#تمایز-میان-حق-سنوات-و-پایه-سنوات)
- [حق سنوات سال 1403](#حق-سنوات-سال-1403)
- [کدام افراد از حقوق سنوات محروم می‌شوند](#کدام-افراد-از-حقوق-سنوات-محروم-می‌شوند)
</blockquote>

**مقدمه**

![سنوات چیست](./Images/CalculationOfYears-02.webp)

سنوات، یکی از مزایای قانونی کارگران و کارمندان است که در پایان هر سال کاری یا هنگام پایان همکاری به آنها پرداخت می‌شود. این مزیت براساس حقوق و مزایای دریافتی فرد محاسبه می‌شود و همچون پاداشی برای سال‌های خدمت آن‌ها محسوب می‌گردد. 

با نزدیک شدن به پایان سال، محاسبه حق سنوات به یکی از مهم‌ترین دغدغه‌های مدیران منابع انسانی و واحدهای حسابداری سازمان‌ها تبدیل می‌شود.
در این مقاله، به بررسی سنوات، نحوه محاسبه و موارد مرتبط خواهیم پرداخت.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Payroll" target="_blank">نرم افزار محاسبه عیدی و سنوات</a> سایان</strong></p></blockquote>

## حق سنوات چیست

حق سنوات پاداشی است که در پایان هر سال، قرارداد، یا دوره همکاری، برای کارگران تحت حمایت قانون کار تعیین و واریز می‌شود. این حق همچنین به عنوان مزایای پایان خدمت یا مزایای پایان کار نیز شناخته می‌شود. 

مبلغ آن معادل یک ماه از آخرین حقوق دریافتی فرد، برای هر سال خدمت، محاسبه شده و در لحظه اتمام همکاری، به کارگر پرداخت می‌گردد.

به طور کلی، حق سنوات تنها برای افرادی که مشمول بیمه اجباری تامین اجتماعی هستند محاسبه می‌شود و به افراد بیمه شغل‌های آزاد تعلق نمی‌گیرد.

##  نحوه محاسبه سنوات

تمامی شاغلان تحت پوشش وزارت کار حتی با کارکرد کمتر از یکسال، طبق روزهای کارکردشان مشمول سنوات می‌باشند و نحوه اتمام همکاری آنها با سازمان (ترک کار، اخراج و...) هیچ تاثیری بر دریافتی آنها نخواهد داشت.

مبنای محاسبه سنوات، آخرین حقوق و مزد دریافتی توسط کارگر است که موارد مذکور در مواد 34 و 35 قانون کار (عائله‌مندی، هزینه مسکن، خواربار، ایاب و ذهاب و...) را نیز شامل می‌شود. **(بر اساس آخرین حقوق و مزایا مستمر)**


![سنوات](./Images/CalculationOfYears.webp)

## تمایز میان حق سنوات و پایه سنوات

 پایه سنوات بعد از یک سال سابقه کار، به حقوق ماهیانه اضافه شده و شامل بیمه، اضافه کاری و… می‌شود و در اصل پاداشی است که در ازای سابقه پرداخت می‌گردد. اما حق سنوات به‌معنای پاداش کار می باشد که در پایان هر سال یا پایان کار به کارگران و کارمندان تعلق می‌گیرد.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Payroll/Payroll1401" target="_blank">آخرین اخبار افزایش حقوق سال 1403
</a></strong></p></blockquote>

## حق سنوات سال 1403
همانطور که می‌دانید، با نزدیک شدن به پایان سال، یکی از موارد مهم برای کارمندان، کارگران و کارفرمایان، پرداخت عیدی و سنوات است. این مبالغ بر اساس حقوق و مزایای هر شخص محاسبه می‌شود. معمولاً در این ایام، کار واحدهای حسابداری سازمان‌ها سنگین‌تر از همیشه است و حسابداران بیشتر از قبل از نرم‌افزارهای حسابداری بهره می‌برند. 
البته باید توجه داشت که قانون کار درباره نحوه محاسبه و پرداخت سنوات دستورالعمل‌های مشخصی دارد که رعایت آنها ضروری است. 

### سوالات متداول

#### کدام افراد از حقوق سنوات محروم می‌شوند

سنوات یک مزیت اجباری است که کارفرما در هر شرایطی ملزم به پرداخت آن به کارگر است. این حق حتی برای افراد با سابقه کار کمتر از یک سال، با فسخ قرارداد یا پایان خدمت تعلق می‌گیرد. 

چند دیدگاه نادرست وجود دارد که اگر کارگری تصمیم به ترک کار بگیرد، حق سنوات به او تعلق نمی‌گیرد، میتوان گفت که این ادعا نادرست است. 

همچنین، تصریح در قراردادها که اگر کارگر از دریافت سنوات معاف شود، اشتباه است. دستورالعملی که تصریح می‌کرد که کارفرمایان ملزم به پرداخت سنوات به کارگران ترک کار نیستند، اکنون باطل شده و براساس قوانین جدید، کارفرما ملزم به پرداخت سنوات است.


<blockquote style="background-color:#f5f5f5; padding:0.5rem">
<strong><p>بیشتر بخوانید: <a href="https://www.hooshkar.com/Wiki/Financial/AllAboutSalary" target="_blank">بررسی نسخه رایگان و پولی نرم افزارهای حقوق دستمزد</a></strong></p></blockquote>

---
آیا می‌خواهید از محاسبه صحیح و بدون نگرانی حق سنوات کارکنان خود اطمینان حاصل کنید؟ 

نرم‌افزار حقوق و دستمزد سایان با قابلیت‌های منحصربه‌فرد خود، تمامی محاسبات حق سنوات و سایر مزایای قانونی را به طور دقیق و خودکار انجام می‌دهد. 

با کلیک بر روی این <a href="https://www.hooshkar.com/Software/Sayan/Module/Payroll" target="_blank">لینک</a>، می‌توانید اطلاعات بیشتری در مورد این نرم‌افزار کارآمد کسب کنید و آن را امتحان نمایید.
