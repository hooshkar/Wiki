---
title: نحوه محاسبه عیدی، سنوات و مالیات عیدی 1404
author: سمانه رشوند
description: فردی که یک سال گذشته در واحد اقتصادی مشغول بوده باشد در پایان سال مبلغی معادل دو برابر حقوق پایه ماهیانه خود به عنوان عیدی دریافت خواهد کرد.
dateModified: 2025/03/03
datePublished: 2023/02/19
uid: Financial/WhatIsPayroll/EidTax
---
<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
    <li>عیدی و سنوات چگونه محاسبه می شود؟</li>
    <li>فرمول محاسبه سنوات</li>
    <li>تأثیر افزایش حقوق، تعدیل نیرو و ترک کار بر سنوات
    
    </li>
    <li>فرمول محاسبه عیدی</li>
    <li>جدول محاسبه عیدی 1404</li>
    <li>حق سنوات کارگران غیررسمی چگونه محاسبه می‌شود؟</li>
    <li>محاسبه مالیات عیدی</li>
    <li>عیدی بازنشستگان تامین اجتماعی</li>
  </ul>
</details>
</blockquote>

محاسبه عیدی و سنوات کارکنان یکی از چالش‌برانگیزترین فرایندهای پایان سال برای بخش مالی سازمان‌هاست. هرچند زمان دقیق پرداخت آن در قانون مشخص نیست اما همه کارکنان طبق فرمول‌هایی مشمول دریافت آن هستند. در این مقاله به نحوه محاسبه عیدی، سنوات و مالیات عیدی پرداخته شده است.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Payroll" target="_blank">نرم افزار محاسبه عیدی و سنوات</a> سایان</strong></p></blockquote>


## عیدی و سنوات چگونه محاسبه می شود؟

![محاسبه عیدی و سنوات](./Images/EidTax-03.webp)

یکی از اصلی‌ترین دغدغه‌های حسابداران، محاسبه عیدی و سنوات می‌باشد. تمامی افراد تحت پوشش قانون کار حتی با سابقه کمتر از یک سال مشمول عیدی و سنوات هستند و نحوه اتمام همکاری آنها با سازمان (ترک کار، اخراج و...) هیچ تاثیری بر دریافتی آنها نخواهد داشت.

زمان پرداخت عیدی و سنوات در قانون کار مشخص نشده است، از همین رو زمان پرداخت آن در شرکت‌ها و سازمان‌های مختلف، متفاوت می‌باشد و بنا بر تصمیم کارفرما به صورت ماهانه، فصلی، پایان هر سال، زمان بازنشستگی و... پرداخت می‌گردد.

لازم به ذکر است عیدی و سنوات سال جاری (1403) بر‌اساس کارکرد اشخاص در آن سال (1403) محاسبه و پرداخت می‌شود؛ اما از آنجا که این پرداختی منتهی به نوروز سال 1404 است، در بیان عمومی عیدی و سنوات سال 1404 نامیده می‌شود.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Payroll/Payroll1403" target="_blank">جدول حقوق کارگران 1403</a></strong></p></blockquote>

### فرمول محاسبه سنوات
فرمول محاسبه حق سنوات و پایه سنوات کارگران در سال 1403 به چه صورت است؟

فرمول محاسبه حق سنوات در سال 1403 مشابه سال‌های گذشته است؛ به این صورت که حقوق پایه همان سال، در تعداد روزهای کارکرد فرد ضرب شده و حاصل بر 365 تقسیم می‌شود.

**سنوات = (حقوق پایه × تعداد روزهای کارکرد) ÷ 365**

در صورتیکه کارگری چند سال سابقه داشته و حق سنوات سال‌های قبل را دریافت نکرده باشد، می‌تواند بر اساس آخرین حقوق خود در سال 1403 و روزهای کارکرد، حق سنوات گذشته را محاسبه کند.

فرمول محاسبه پایه سنوات سالانه کارگران نیز بدین صورت است که تعداد روزهای کار در سال 1403 در مبلغ روزانه تعیین شده توسط شورای عالی کار ضرب می‌شود.

بنابراین با استفاده از فرمول‌های فوق می‌توان حق سنوات و پایه سنوات کارگران را در سال 1403 محاسبه نمود.

### تأثیر افزایش حقوق، تعدیل نیرو و ترک کار بر سنوات

**افزایش حقوق:** سنوات کارگرانی که در طول سال افزایش حقوق داشته‌اند، بر اساس آخرین حقوق دریافتی آنها محاسبه می‌شود.

**تعدیل نیرو:** در صورت تعدیل نیرو، حق سنوات باید تا تاریخ خاتمه قرارداد بر اساس آخرین حقوق پرداخت شود.

**ترک کار:** کارگران مستعفی نیز مشمول دریافت سنوات متناسب با مدت اشتغال خود خواهند بود.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Payroll/PayrollFormula" target="_blank">فرمول های مورد استفاده در محاسبه حقوق و دستمزد</a></p></strong></blockquote>

### فرمول محاسبه عیدی
**میزان کارکرد یک سال:** فردی که یک سال کامل در واحد اقتصادی مشغول بوده باشد در پایان سال مبلغی معادل دو برابر حقوق پایه ماهیانه خود به عنوان عیدی دریافت خواهد کرد.

**میزان کارکرد کمتر از یکسال:** اگر میزان کارکرد شخصی از یک سال کمتر بوده باشد تعداد ماه‌هایی که مشغول به‌کار بوده‌ است در دو برابر حقوق پایه ماهیانه او ضرب گردیده و به 12 تقسیم می‌شود. 

البته برای محاسبه دقیق‌تر معمولا از حقوق و دستمزد روزانه استفاده می‌شود؛ یعنی تعداد روزهای کارکرد فرد در دو برابر پایه حقوق او ضرب شده و به 365 تقسیم می‌شود.

![فرمول عیدی](./Images/Eid.webp)

لازم به ذکر است که عیدی مشمولان قانون کار با مشمولان دسـتگاه‌های دولتی متفاوت است. 
چرا که عیدی کارکنان دولت در پایان هر سال توسط دولت اعلام می‌شود.

**عیدی کارمندان دولت سال 1402:** میزان پایه عیدی در سال 1403 برای کارمندان دولت توسط هیأت دولت 2 میلیون و 800 هزار تومان مشخص شده است.
ولی عیدی کارگران مشمول قانون کار براساس فرمول ذکر شده محاسبه می‌گردد. 

باید دانست عیدی پرداختی کارگران نباید از 60 روز حداقل دستمزد سال جاری کمتر و از 90 روز آن بیشتر باشد. 
بر همین اساس حداکثر عیدی در سال 1402، معادل 125.392.500 ریال و حداقل آن 83.595.000 ریال است. 

اعلام حداقل عیدی از سمت دولت برای جلوگیری از تخلف کارفرما انجام می‌گردد و سقف آن با هدف تعیین نرخ دقیق مالیات در نظر گرفته می‌شود.

**عیدی کارمندان دولت سال 1403:** میزان پایه عیدی در سال 1404 برای کارمندان دولت توسط هیأت دولت 3 میلیون و 800 هزار تومان مشخص شده است.
ولی عیدی کارگران مشمول قانون کار براساس فرمول ذکر شده محاسبه می‌گردد. 

اعلام حداقل عیدی از سمت دولت برای جلوگیری از تخلف کارفرما انجام می‌گردد و سقف آن با هدف تعیین نرخ دقیق مالیات در نظر گرفته می‌شود.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Payroll/Payroll1402" target="_blank">حقوق وزارت کار 1402</a></p></strong></blockquote>

مبنای محاسبه عیدی و پاداش سالانه کارگران در واحدهای بدون طرح طبقه بندی مشاغل، مزد ثابت، یعنی مزد شغل و مزایای ثابت پرداختی، به تبع شغل خواهد بود، مثل فوق العاده شغل، سختی کار و هرآن‌چه به تبع شغل به کارگر تعلق می‌گیرد.

در کارگاه‌هایی که طرح طبقه بندی مشاغل وجود دارد، مزد گروه و پایه یا مزد مبنا ملاک و مبنای محاسبه است. 

مزایای رفاهی و انگیزشی از قبیل حق مسکن، حق بن، پاداش افزایش تولید، حق جذب و... در این خصوص لحاظ نخواهد شد.

### جدول محاسبه عیدی 1404

نحوه محاسبه عیدی سال 1404 با در نظر گرفتن پایه حقوق کارگران در سال 1403 که معادل 7 میلیون و 166 هزار تومان است، حداقل مبلغ عیدی معادل 143 میلیون و 323 هزار و 680 ریال (تقریباً 1403 میلیون تومان) و حداکثر آن 214 میلیون و 985 هزار و 520 ریال (تقریباً 21.4 میلیون تومان) خواهد بود.

![جدول محاسبه عیدی سال 1404](./Images/Eid1404CalculationTable.webp)

#### حق سنوات کارگران غیررسمی چگونه محاسبه می‌شود؟

حق سنوات برای کارگران و کارمندان رسمی و غیررسمی تفاوتی ندارد. حتی اگر فرد از طریق شرکت‌های پیمانکاری برای یک مجموعه کار کرده باشد، همچنان مستحق دریافت حق سنوات است. همچنین، کارگران ساعتی و نیمه‌وقت نیز بر اساس مدت و میزان کارکردشان حق سنوات دریافت می‌کنند.

معیار محاسبه حق سنوات این گروه از کارگران، میانگین حقوق دریافتی آن‌ها در 90 روز پایانی همکاری است.

## محاسبه مالیات عیدی

محاسبه مالیات عیدی شبیه به محاسبه مالیات حقوق انجام می‌شود؛ یعنی مبلغ عیدی به عنوان سیزدهمین حقوق دریافتی کارگر در نظر گرفته می‌شود و مالیات آن بر مبنای مصوبه سازمان امور مالیاتی که سالیانه اعلام می‌شود محاسبه می‌گردد. 

بر این اساس حداقل حقوق معاف از مالیات 5 میلیون و 600 هزار تومان در سال 1402 اعلام شده است. بنابراین عیدی دریافتی نیز تا مبلغ 5 میلیون و 600 هزار تومان معاف از مالیات بوده و بیشتر از این مبلغ با نرخ 10 درصد مشمول مالیات خواهد شد. 

یعنی اگر یک نفر 10 میلیون تومان عیدی دریافت کند، ابتدا باید 5 میلیون و 600 هزار تومان از این مبلغ کسر شود و سپس باقیمانده ضربدر 10% گردد. البته برای ارقام بالاتر این درصد، افزایش خواهد یافت.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Financial/TheBestPayrollSoftware" target="_blank">لیست بهترین نرم افزارهای حقوق و دستمزد</a></p></strong></blockquote>

## عیدی بازنشستگان تامین اجتماعی

![عیدی بازنشستگان و مستمری بگیران](./Images/EidTax-02.webp)

بازنشستگان و مستمری بگیران تحت پوشش تامین اجتماعی هم مانند کارگران مشغول به کار، هر ساله مبلغی را تحت عنوان عیدی دریافت می‌نمایند، با این تفاوت که مبلغ عیدی آنها، توسط هیئت دولت تعیین می‌شود و توسط سازمان تامین اجتماعی پرداخت می‌گردد. 

نکته مهمی که درباره مالیات عیدی بازنشستگان تامین اجتماعی وجود دارد این است که طبق قانون، از عیدی آنها هیچ گونه مالیاتی کسر نمی‌شود.

---
کارمندان نمی توانند به خاطر عیدی و سنوات از شما شکایت کنند
چون تا آخرین ریال آن را بدون خطا محاسبه می‌کنید.

**<a href="https://www.hooshkar.com" target="_blank">هوشکار</a> ارائه دهنده نرم افزارهای تخصصی مالی و حسابداری**