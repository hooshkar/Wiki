---
title: محاسبه عیدی، سنوات و مالیات عیدی با نرم افزار
author: سمانه رشوند  
description: فردی که یک سال گذشته در واحد اقتصادی مشغول بوده باشد در پایان سال مبلغی معادل دو برابر حقوق پایه ماهیانه خود به عنوان عیدی دریافت خواهد کرد.
dateModified: 2024/01/21
datePublished: 2023/02/19
uid: Financial/WhatIsPayroll/EidTax
---
**راهنمای مطالب**
- [مقدمه](#مقدمه)
- [محاسبه عیدی و سنوات](#محاسبه-عیدی-و-سنوات)
- [فرمول محاسبه سنوات](#فرمول-محاسبه-سنوات)
- [فرمول محاسبه عیدی](#فرمول-محاسبه-عیدی)
- [محاسبه مالیات عیدی](#محاسبه-مالیات-عیدی)
- [عیدی بازنشستگان تامین اجتماعی](#عیدی-بازنشستگان-تامین-اجتماعی)

## مقدمه
محاسبه عیدی و سنوات کارکنان یکی از چالش‌برانگیزترین فرایندهای پایان سال برای بخش مالی سازمان‌هاست. هرچند زمان دقیق پرداخت آن در قانون مشخص نیست اما همه کارکنان طبق فرمول‌هایی مشمول دریافت آن هستند. در این مقاله به نحوه محاسبه عیدی، سنوات و مالیات عیدی پرداخته شده است.


<blockquote style="background-color:#f5f5f5; padding:0.5rem">
<a href="https://www.hooshkar.com/Software/Sayan/Module/Payroll" target="_blank">نرم افزار محاسبه عیدی و سنوات سایان</a>:</br> یکی از چالش‌های متداول برای بخش‌های مالی و حسابداری سازمان‌ها، محاسبه دقیق و به‌موقع عیدی و سنوات کارکنان است. انجام این محاسبات به صورت دستی و سنتی، زمانبر بوده و احتمال بروز خطا وجود دارد؛ اما با استفاده از نرم‌افزارهای تخصصی، می‌توان این فرایند را به سادگی انجام داد.

یکی از بهترین نرم افزارها در این زمینه، **نرم افزار محاسبه عیدی و سنوات سایان** است که توسط شرکت نرم‌افزاری هوشکار تولید شده‌است. 

مزایا و قابلیت‌های کلیدی این نرم‌افزار به شرح زیر است:

- محاسبه دقیق و آسان عیدی بر اساس اطلاعات پرسنلی
- محاسبه خودکار سنوات بر اساس سال‌های خدمت
- امکان تعریف انواع فرمول های محاسباتی
- صدور خودکار گزارشات و فایل‌های خروجی
- قابلیت اتصال به سایر سیستم های حسابداری
- سرعت و دقت بالا در محاسبات
- رابط کاربری ساده و دوستانه
- کاهش حجم کاری بخش حسابداری
- پشتیبانی و آموزش کاربران

با توجه به ویژگی‌ها و مزایای ذکر شده، نرم‌افزار محاسبه عیدی و سنوات سایان می‌تواند انتخاب مناسبی برای سازمان‌ها باشد تا بتوانند فرایند محاسبات پایان سال را به سادگی و با دقت بالا انجام دهند.
</blockquote>


## محاسبه عیدی و سنوات
یکی از اصلی‌ترین دغدغه‌های حسابداران، محاسبه عیدی و سنوات می‌باشد. تمامی افراد تحت پوشش قانون کار حتی با سابقه کمتر از یک سال مشمول عیدی و سنوات هستند و نحوه اتمام همکاری آنها با سازمان (ترک کار، اخراج و...) هیچ تاثیری بر دریافتی آنها نخواهد داشت.

زمان پرداخت عیدی و سنوات در قانون کار مشخص نشده است و از همین رو زمان پرداخت آن در شرکت‌ها و سازمان‌های مختلف، متفاوت می‌باشد و بنا بر تصمیم کارفرما به صورت ماهانه، فصلی، پایان هر سال، زمان بازنشستگی و... پرداخت می‌گردد.



لازم به ذکر است عیدی و سنوات سال جاری (1401) بر‌اساس کارکرد اشخاص در آن سال (1401) محاسبه و پرداخت می‌شود؛ اما از آنجا که این پرداختی منتهی به نوروز سال 1402 است، در بیان عمومی عیدی و سنوات سال 1402 نامیده می‌شود.

<blockquote style="background-color:#f5f5f5; padding:0.5rem">
بیشتر بخوانید: <a href="https://www.hooshkar.com/Wiki/Payroll/Payroll1401" target="_blank">حداقل پایه حقوق 1401</a></blockquote>

## فرمول محاسبه سنوات
فرمول محاسبه حق سنوات و پایه سنوات کارگران در سال 1402 به چه صورت است؟

فرمول محاسبه حق سنوات در سال 1402 مشابه سال‌های گذشته است؛ به این صورت که حقوق پایه همان سال، در تعداد روزهای کارکرد فرد ضرب شده و حاصل بر 365 تقسیم می‌شود.

**سنوات = (حقوق پایه × تعداد روزهای کارکرد) ÷ 365**

در صورتیکه کارگری چند سال سابقه داشته و حق سنوات سال‌های قبل را دریافت نکرده باشد، می‌تواند بر اساس آخرین حقوق خود در سال 1402 و روزهای کارکرد، حق سنوات گذشته را محاسبه کند.

فرمول محاسبه پایه سنوات سالانه کارگران نیز بدین صورت است که تعداد روزهای کار در سال 1402 در مبلغ روزانه تعیین شده توسط شورای عالی کار (فعلا 7000 تومان) ضرب می‌شود.

بنابراین با استفاده از فرمول‌های فوق می‌توان حق سنوات و پایه سنوات کارگران را در سال 1402 محاسبه نمود.


## فرمول محاسبه عیدی
**میزان کارکرد یک سال:** فردی که یک سال گذشته در واحد اقتصادی مشغول بوده باشد در پایان سال مبلغی معادل دو برابر حقوق پایه ماهیانه خود به عنوان عیدی دریافت خواهد کرد.

**میزان کارکرد کمتر از یکسال:** اگر میزان کارکرد شخصی از یک سال کمتر بوده باشد تعداد ماه‌هایی که مشغول به‌کار بوده‌ است در دو برابر حقوق پایه ماهیانه او ضرب گردیده و به 12 تقسیم می‌شود. 

البته برای محاسبه دقیق‌تر معمولا از حقوق و دستمزد روزانه استفاده می‌شود؛ یعنی تعداد روزهای کارکرد فرد در دو برابر پایه حقوق او ضرب شده و به 365 تقسیم می‌شود.

![عیدی](./Images/Eid.webp)

لازم به ذکر است که عیدی مشمولان قانون کار با مشمولان دسـتگاه‌های دولتی متفاوت است. 
چرا که عیدی کارکنان دولت در پایان هر سال توسط دولت اعلام می‌شود.

**عیدی کارمندان دولت سال 1402:** میزان پایه عیدی در سال 1402 برای کارمندان دولت توسط هیأت دولت ۱ میلیون و 800 هزار تومان مشخص شده است.
ولی عیدی کارگران مشمول قانون کار براساس فرمول ذکر شده محاسبه می‌گردد. 

باید دانست عیدی پرداختی کارگران نباید از 60 روز حداقل دستمزد سال جاری کمتر و از 90 روز آن بیشتر باشد. 
بر همین اساس حداکثر عیدی در سال 1402، معادل 12.539.250 تومان و حداقل آن 8.359.500 تومان است. 

اعلام حداقل عیدی از سمت دولت برای جلوگیری از تخلف کارفرما انجام می‌گردد و سقف آن با هدف تعیین نرخ دقیق مالیات در نظر گرفته می‌شود.

<blockquote style="background-color:#f5f5f5; padding:0.5rem">
بیشتر بخوانید: <a href="https://www.hooshkar.com/Wiki/Payroll/Payroll1402" target="_blank">حقوق وزارت کار 1402</a></blockquote>

مبنای محاسبه عیدی و پاداش سالانه کارگران در واحدهای بدون طرح طبقه بندی مشاغل، مزد ثابت، یعنی مزد شغل و مزایای ثابت پرداختی، به تبع شغل خواهد بود، مثل فوق العاده شغل، سختی کار، و هرآن‌چه به تبع شغل به کارگر تعلق می‌گیرد.

در کارگاه‌هایی که طرح طبقه بندی مشاغل وجود دارد، مزد گروه و پایه یا مزد مبنا ملاک و مبنای محاسبه است. 

مزایای رفاهی و انگیزشی از قبیل حق مسکن، حق بن، پاداش افزایش تولید، حق جذب و... در این خصوص لحاظ نخواهد شد.

<blockquote style="background-color:#f5f5f5; padding:0.5rem">
بیشتر بخوانید: <a href="https://www.hooshkar.com/Wiki/Payroll/PayrollFormula" target="_blank">فرمول محاسبه حقوق و دستمزد کارگران
</a></blockquote>

## محاسبه مالیات عیدی

محاسبه مالیات عیدی شبیه به محاسبه مالیات حقوق انجام می‌شود؛ یعنی مبلغ عیدی به عنوان سیزدهمین حقوق دریافتی کارگر در نظر گرفته می‌شود و مالیات آن بر مبنای مصوبه سازمان امور مالیاتی که سالیانه اعلام می‌شود محاسبه می‌گردد. 

بر این اساس حداقل حقوق معاف از مالیات 5 میلیون و 600 هزار تومان در سال 1402 اعلام شده است. بنابراین عیدی دریافتی نیز تا مبلغ 5 میلیون و 600 هزار تومان معاف از مالیات بوده و بیشتر از این مبلغ با نرخ 10 درصد مشمول مالیات خواهد شد. 

یعنی اگر یک نفر 10 میلیون تومان عیدی دریافت کند، ابتدا باید 5 میلیون و 600 هزار تومان از این مبلغ کسر شود و سپس باقیمانده ضربدر 10% گردد. البته برای ارقام بالاتر این درصد، افزایش خواهد یافت.

<blockquote style="background-color:#f5f5f5; padding:0.5rem">
بیشتر بخوانید: <a href="https://www.hooshkar.com/Wiki/Financial/AllAboutSalary" target="_blank">بررسی نرم افزار و اصطلاحات حقوق و دستمزد</a></blockquote>

## عیدی بازنشستگان تامین اجتماعی
بازنشستگان و مستمری بگیران تحت پوشش تامین اجتماعی هم مانند کارگران مشغول به کار، هر ساله مبلغی را تحت عنوان عیدی دریافت می‌نمایند، با این تفاوت که مبلغ عیدی آنها، توسط هیئت دولت تعیین می‌شود و توسط سازمان تامین اجتماعی پرداخت می‌گردد. 

نکته مهمی که درباره مالیات عیدی بازنشستگان تامین اجتماعی وجود دارد این است که طبق قانون، از عیدی آنها هیچ گونه مالیاتی کسر نمی‌شود.

---
کارمندان نمی توانند به خاطر عیدی و سنوات از شما شکایت کنند
چون تا آخرین ریال آن را پرداخت می‌کنید.

**<a href="https://www.hooshkar.com" target="_blank">هوشکار</a> ارائه دهنده نرم افزار تخصصی محاسبه حقوق**



[مقدمه]: #مقدمه
[عیدی]: #عیدی
[محاسبه مالیات عیدی]: #محاسبه-مالیات-عیدی
[عیدی بازنشستگان تامین اجتماعی]: #عیدی-بازنشستگان-تامین-اجتماعی