---
title: آموزش ثبت قرارداد پیمانکاری در سامانه مودیان
author: سمانه رشوند - قربد وزیرمختار
description: جهت ثبت قرارداد پیمانکاری در سامانه مودیان باید شناسه یکتای 12 رقمی مربوط به قرارداد را نیز وارد کنید. این شناسه حتماً باید در الگوی پیمانکاری وارد شود.
dateModified: 2024/06/11
datePublished: 2024/06/10
uid: Financial/GuidToRegisteringContractorAgreementsInTheModianSystem
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
   <li>راهنمای گام‌ به‌ گام ثبت قرارداد در سامانه مودیان</li>
   <li>ارسال صورتحساب پیمانکاری به سامانه مودیان</li>
  </ul>
</details>
</blockquote>

**مقدمه**

صورتحساب های الکترونیکی نوع اول دارای هفت الگوی متفاوت برای کسب‌وکارها می‌باشد. از جمله یکی از این الگوها مربوط به قراردادهای پیمانکاری است.

جهت ثبت قرارداد پیمانکاری در سامانه مودیان باید شناسه یکتای 12 رقمی مربوط به قرارداد را نیز وارد کنید. این شناسه حتماً باید در الگوی پیمانکاری وارد شود. بنابراین، هر زمان که قرارداد پیمانکاری را با اشخاص حقیقی یا حقوقی دارای کارتابل مالیاتی منعقد می‌کنید، باید حتماً این شناسه را دریافت و با توجه به الزامات مورد نیاز، این الگو را جایگزین الگوی عمومی فروش نمایید.

در اینجا، به صورت جامع و مرحله به مرحله، نحوه ثبت قرارداد در سامانه مودیان را برای شما توضیح خواهیم داد.

## راهنمای گام‌ به‌ گام ثبت قرارداد در سامانه مودیان

1. در ابتدا، به کارپوشه مربوطه وارد شوید، مطابق آنچه در تصویر نمایش داده شده، گزینه "قراردادهای پیمانکاری" را انتخاب و بعد بر روی "ثبت قرارداد جدید" کلیک نمایید.

![مرحله اول](./Images/1.webp)

2. در این مرحله، نقش شرکت خود را مشخص کنید.

![مرحله دوم](./Images/2.webp)

3. سپس، شماره اقتصادی طرف قرارداد را وارد نمایید.

![مرحله سوم](./Images/3.webp)

4. با استفاده از شماره اقتصادی که وارد کرده‌اید سامانه، نام طرف قرارداد را نمایش می‌دهد و در صورت تایید، فرآیند ادامه می‌یابد.

5. در مرحله بعدی، نوع قرارداد و تاریخ را مشخص کنید.

![مرحله پنجم](./Images/5.webp)

6. بعد از وارد کردن تاریخ قرارداد، برای جلوگیری از ثبت قراردادهای تکراری، می‌توانید قراردادهای موجود در تاریخ مورد نظر را نیز مشاهده کنید.

![مرحله ششم](./Images/6.webp)

7. در مرحله بعد، اطلاعات تکمیلی قرارداد و جزئیات پیش‌پرداخت یا مبالغ علی‌الحساب نیز وارد می‌شود.

![مرحله هفتم](./Images/7.webp)

8. در این مرحله، اطلاعات وارد شده در سامانه به صورت یکجا به مودی جهت تایید نهایی نمایش داده می‌شود.

![مرحله هشتم](./Images/8.webp) 

9. اگر تایید نهایی صورت گیرد، یک شماره ۱۲ رقمی که به عنوان شناسه یکتای حافظه مالیاتی قرارداد شناخته می‌شود، به کاربر اختصاص داده خواهد شد.

## ارسال صورتحساب پیمانکاری به سامانه مودیان

برای ارسال صورتحساب‌های الکترونیکی به صورت پیمانکاری، ابتدا وارد **<a href="https://www.hooshkar.com/Software/Sayan/Module/TpTaxGov" target="_blank">نرم افزار واسط سامانه مودیان سایان
</a>** شوید و در بخش فاکتورهای فروش، یک فاکتور جدید ثبت کنید. سپس مطابق تصویر زیر، بخش ویرایش ردیف را باز کرده و "شناسه یکتای ثبت قرارداد" را وارد نمایید.

![مرحله اخر](./Images/10.webp) 

سپس فرم سامانه مودیان را تکمیل کنید و در "فرم سامانه مودیان" گزینه "الگو فاکتور" را بر روی "قرارداد پیمانکاری" تنظیم کنید.


