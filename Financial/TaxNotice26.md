---
title: مزایای تسریع در اقدامات مربوط به صورتحساب های فروش
author: سمانه رشوند
description: با توجه به فرصت 21 روزه فوق‌الذکر و نیز مهلت 30 روزه خریدار برای واکنش به صورتحساب، اگر صورتحساب فروش صادره توسط فروشنده بصورت نسیه یا نقد/نسیه باشد و خریدار صورتحساب را تأیید نکند، فروش نقدی محسوب می‌شود.
dateModified: 2024/05/08
datePublished: 2024/03/27
uid: Financial/TaxNotice26
---

## اقدامات مربوط به صورتحساب های فروش

بر اساس ماده 3 قانون تسهیل تکالیف مودیان، مشمولین سامانه مودیان باید اظهارنامه پیش‌فرض ارزش افزوده دوره چهارم 1402 که توسط سازمان امور مالیاتی تهیه شده را بر مبنای اطلاعات خارج از سامانه، تکمیل و مسترد نمایند. در این راستا نکاتی وجود دارد که در متن اطلاعیه کامل شرح داده شده است.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/TpTaxGov" target="_blank">نرم افزار واسط سامانه مودیان
</a> سایان</strong></p></blockquote>

![ مزایای تسریع در اقدامات مربوط به صورتحساب های فروش](./Images/TaxNotice26.webp)

### متن کامل اطلاعیه

>  با عنایت به مفاد ماده 3 قانون تسهیل تکالیف مودیان جهت اجرای قانون پایانه‌های فروشگاهی و سامانه مودیان، مشمولین عضو سامانه مودیان موظفند **اظهارنامه پیش‌فرض ارزش‌افزوده دوره چهارم سال 1402** که توسط سازمان امور مالیاتی کشور و با استفاده از اطلاعات موجود در سامانه مودیان تهیه شده را بر اساس اطلاعات خارج از سامانه تکمیل و مسترد نمایند؛ با توجه به **فرصت 21 روزه صدور صورتحساب الکترونیکی** تا  ثبت در سامانه مودیان، فروشندگان محترم قبل از اقدام به تکمیل فرم اظهارنامه و مسترد نمودن آن، ضروری است جهت بهره‌مندی از مواهب و مزایای قانون، نکات ذیل را مد نظر قرار دهند:

> صورتحساب‌های الکترونیکی ثبت شده در سامانه مؤدیان، با رعایت ماده 9 قانون پایانه‌های فروشگاهی و سامانه مؤدیان، مورد قبول بوده و قابل رسیدگی نمی‌باشند. بدیهی است صورتحساب‌های خارج از سامانه، مورد حسابرسی قرار خواهد گرفت.

> فروشنده پس از ثبت صورتحساب‏های فروش، با اطمینان بیشتری می‏تواند نسبت به تکمیل اطلاعات خارج از سامانه خود اقدام و اظهارنامه تکمیل شده را مسترد نماید، لذا تسریع در ثبت صورتحساب‏های الکترونیکی در سامانه مودیان، امری ضروری است.

> با توجه به **فرصت 21 روزه فوق‌الذکر و نیز مهلت 30 روزه خریدار** برای واکنش به صورتحساب، اگر صورتحساب فروش صادره توسط فروشنده بصورت نسیه یا نقد/نسیه باشد و خریدار صورتحساب را تأیید نکند، فروش نقدی محسوب می‌شود. در صورت عدم تأیید صورتحساب تا **1403/01/31**، فروشنده نه تنها به اندازه کل مبلغ صورتحساب، مشمول مالیات و عوارض فروش در دوره صدور صورتحساب خواهد شد بلکه به همین اندازه، از حد مجاز موضوع ماده 6 دوره جاری وی کسر خواهد شد. لذا ضروری است نسبت به ترغیب خریداران درخصوص تایید سریع‌تر صورتحساب‌های فروش نسیه و نقد/نسیه اقدام شود.

> در صورتیکه فروشنده در نقش حق‌العملکار مبادرت به صدور صورتحساب فروش نماید، تا زمانیکه ثبت در سامانه مودیان را به تاخیر انداخته و آمر نیز صورتحساب را تایید ننماید، فروش انجام شده به عنوان فروش حق‌العمکار محاسبه گردیده و موجب کسر از حد مجاز حق‌العمکار می‏شود، لذا ضروری است در ثبت صورتحساب‌های فروش حق‌العمل‌کاری و ترغیب آمران برای واکنش سریع‌تر به آنها اقدام شود.

<a href="https://www.hooshkar.com" target="_blank"><img src="./images/Gif-of-Demo.gif" alt="درخواست دموی رایگان" style="display: block; margin-left: auto; margin-right: auto;" title="دموی رایگان" caption="false" width="100%" height="100%"></a>

منبع: <a href="https://www.intamedia.ir/news/%D8%A7%D8%B7%D9%84%D8%A7%D8%B9%DB%8C%D9%87-%D8%B4%D9%85%D8%A7%D8%B1%D9%87-26-%D8%A7%D8%B7%D9%84%D8%A7%D8%B9-%D8%B1%D8%B3%D8%A7%D9%86%DB%8C-%D8%AF%D8%B1%D8%AE%D8%B5%D9%88%D8%B5-%D9%85%D8%B2%D8%A7%DB%8C%D8%A7%DB%8C-%D8%AA%D8%B3%D8%B1%DB%8C%D8%B9-%D8%AF%D8%B1-%D8%A7%D9%82%D8%AF%D8%A7%D9%85%D8%A7%D8%AA-%D9%85%D8%B1%D8%A8%D9%88%D8%B7-%D8%A8%D9%87-%D8%B5%D9%88%D8%B1%D8%AA%D8%AD%D8%B3%D8%A7%D8%A8-%D9%87%D8%A7%DB%8C-%D9%81%D8%B1%D9%88%D8%B4" target="_blank">اطلاعیه شماره 26</a>

اطلاعیه شماره 25- <a href="https://www.intamedia.ir/news/%D8%A7%D8%B7%D9%84%D8%A7%D8%B9%DB%8C%D9%87-%D8%B4%D9%85%D8%A7%D8%B1%D9%87-25-%D8%A7%D8%B7%D9%84%D8%A7%D8%B9-%D8%B1%D8%B3%D8%A7%D9%86%DB%8C-%D8%AF%D8%B1%D8%AE%D8%B5%D9%88%D8%B5-%D9%85%D8%B2%D8%A7%DB%8C%D8%A7%DB%8C-%D8%AA%D8%B3%D8%B1%DB%8C%D8%B9-%D8%AF%D8%B1-%D8%A7%D9%82%D8%AF%D8%A7%D9%85%D8%A7%D8%AA-%D9%85%D8%B1%D8%A8%D9%88%D8%B7-%D8%A8%D9%87-%D8%B5%D9%88%D8%B1%D8%AA%D8%AD%D8%B3%D8%A7%D8%A8-%D9%87%D8%A7%DB%8C-%D8%AE%D8%B1%DB%8C%D8%AF" target="_blank">اطلاع رسانی درخصوص مزایای تسریع در اقدامات مربوط به صورتحساب های خرید</a>

