---
title: کاردکس انبار چیست؟
author: فربد وزیرمختار - سمانه رشوند
description: یکی از ابزارهای مورد استفاده برای مدیریت موجودی و انبارداری، "کارتابل انبار" یا "کاردکس انبار" می‌باشد.
dateModified: 2024/07/06
datePublished: 2024/04/29
uid: Financial/WhatIsCardexWarehouse
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
     <li>اهمیت کاردکس انبار</li>
      <li>استفاده از کاردکس انبار چه کاربردی دارد؟</li>
      <li>انواع کاردکس انبار</li>
      <ul>
      <li>کاردکس تعدادی</li>
      <li>کاردکس ریالی</li>
      </ul>
      <li>مزایای استفاده از کاردکس انبار</li>
    </ul>
</details>
</blockquote>

کاردکس انبار امکان ثبت دقیق و لحظه‌ای اطلاعات مربوط به ورود و خروج کالاها را فراهم می‌کند. این ابزار حیاتی، به مدیران و کارکنان انبار کمک می‌کند تا از موجودی‌ها، حرکت‌ها و ارزش‌های ریالی محصولات در هر زمان دلخواه باخبر باشند. 

در ادامه این مقاله، به بررسی اهمیت و مزایای استفاده از کاردکس انبار، انواع آن و نقش آن در مدیریت انبار می‌پردازیم.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Inventory" target="_blank">نرم افزار انبارداری</a> سایان</p></strong></blockquote>

## اهمیت کاردکس انبار 

در سازمان‌ها و شرکت‌ها از کوچک تا بزرگ، برای اطلاع از موجودی کالا و مقدار کالای آماده برای فروش و اطلاع یافتن از واردات و صادرات مواد، از ثبت و ضبط اطلاعات انبار استفاده می‌شود که در اصطلاح <a href="https://www.hooshkar.com/Wiki/Financial/WhatIsAccounting" target="_blank">حسابداری</a> به این اقدام "کاردکس انبار" یا "کارتابل انبار" گفته می‌شود.

ثبت و دقت در انجام کاردکس انبار بسیار حیاتی است، زیرا حتی کوچکترین خطایی می‌تواند به تخریب کلیه محاسبات انبار منجر شود. به طرز ساده‌تر، کاردکس انبار به مجموعه‌ای از مراحل و اقداماتی اشاره دارد که انباردار برای تشخیص و رفع اختلافات بین کالاهای وارده و صادره انجام می‌دهد.

### استفاده از کاردکس انبار چه کاربردی دارد؟

![کاربرد اصلی کاردکس انبار](./Images/CardexWarehouse.webp)

کاربرد اصلی و شاید حیاتی‌ترین نقش کاردکس انبار، فراهم کردن امکان ردیابی دقیق و نظارت در زمان و مکان محصولات و کالاهاست. این ابزار به ارائه اطلاعاتی دقیق درباره تعداد، مقدار و مشخصات محصولات در زمان‌های معین کمک می‌کند. علاوه بر این، کاردکس انبار می‌تواند به عنوان ابزاری برای مشاهده وضعیت کالاها و محصولات در انبار جهت ثبت در اسناد حسابداری مورد استفاده قرار گیرد. 

هرگاه کالا وارد یا خارج شود، اطلاعات مربوطه در کاردکس انبار به دقت و لحظه‌ای ثبت می‌شود و سپس در اسناد حسابداری مورد استفاده قرار می‌گیرد. در واقع، کاردکس انبار و کاردکس کالا مفهومی مشترک دارند و هیچ تفاوتی بین آن‌ها وجود ندارد.

### انواع کاردکس انبار

**1.	کاردکس تعدادی**

این کاردکس، یک سیستم مدیریتی است که بر روی تعداد کالا و محصولات موجود در انبار تمرکز دارد و اطلاعات مربوط به تعداد ورودی، موجودی باقی‌مانده و تعداد خروجی را ثبت می‌کند. امروزه، با پیشرفت فناوری و گسترش استفاده از نرم‌افزارها، بسیاری از سیستم‌های مدیریت انبار نیز از این روش برای مدیریت و کنترل کالاها بر اساس تعداد استفاده می‌کنند.

**2.	کاردکس ریالی** 

در این نوع کاردکس، به‌طور موازی با رصد ورود و خروج کالاها از انبار، به مقادیر پولی محصولات نیز توجه می‌شود. این نوع کاردکس در اصطلاحات انبارداری به عنوان "کاردکس حسابداری" نیز شناخته می‌شود؛ زیرا به دلیل تمرکز بر مقادیر پولی، اغلب در بخش مالی شرکت‌ها استفاده می‌شود.

<blockquote style="background-color:#f5f5f5; padding:0.5rem">
<p><strong>بیشتر بخوانید: لیست <a href="https://www.hooshkar.com/Software/Sayan/Module/Inventory" target="_blank">بهترین نرم افزار های انبارداری
</a></p></strong></blockquote>

### مزایای استفاده از کاردکس انبار
مدیریت انبار یکی از پیچیده‌ترین وظایفی است که کارخانجات و شرکت‌ها باید انجام دهند و یک سیستم کاردکس انبار موثر باید بتواند اطلاعات را به دقت و بدون هیچگونه ایرادی ثبت و ضبط کند تا موجب جلوگیری از بروز مشکلات و خطاها در انبارداری شود.

برای بیان مزایای استفاده از کاردکس انبار، به موارد زیر می‌توان اشاره کرد:

1. تعیین وضعیت اقلام موجود در انبار به دقت
2. دسترسی سریع و آسان به موجودی انبار
3. ثبت لحظه‌ای و دقیق کالاهای وارده و صادره
4. اطلاع دقیق از موجودی انبار برای ثبت سفارشات
5. افزایش سرعت در حسابداری و داشتن آمارهای دقیق از مواد اولیه


**ﺩﺭ ﭘﺎﯾﺎﻥ، ﺍﺯ شما ﮐﻪ ﺗﺎ ﺍﻧﺘﻬﺎی این مقاله با <a href="https://www.hooshkar.com" target="_blank">هوشکار پرداز</a> همراه بودید، ﺳﭙﺎﺳﮕﺰﺍﺭﯾﻢ. ﺍﻣﯿﺪﻭﺍﺭﯾﻢ مقاله ﺍﺭﺍﺋﻪ ﺷﺪﻩ ﺑﺮﺍﯼ ﺷﻤﺎ ﻣﻔﯿﺪ ﺑﻮﺩﻩ ﺑﺎﺷﺪ.**