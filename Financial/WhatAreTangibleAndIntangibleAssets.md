---
title: دارایی مشهود و نامشهود چیست؟ و تفاوت‌ بین آن‌ها
author: سمانه رشوند - فربد وزیرمختار
description: تفاوت دارایی‌های مشهود و نامشهود در ماهیت فیزیکی آنهاست؛ دارایی‌های مشهود مانند زمین و ماشین‌آلات فیزیکی و قابل لمس هستند، در حالی که دارایی‌های نامشهود شامل علامت تجاری و حق امتیاز، غیرقابل لمس و ارزشمندند.
dateModified: 2024/10/08
datePublished: 2024/08/01
uid: Financial/WhatAreTangibleAndIntangibleAssets
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
    <li>دارایی مشهود (Tangible Asset) چیست؟</li>
     <li>انواع دارایی‌های مشهود</li>
     <li>دارایی نامشهود چیست؟ (Intangible Asset)</li>
     <li>تفاوت بین دارایی‌های مشهود و نامشهود چیست؟</li>
     <li>دارایی‌های ثابت و مشهود در ترازنامه</li>
     <li>ثبت اسناد حسابداری برای دارایی‌های ثابت مشهود</li>
  </ul>
</details>
</blockquote>

شناخت دقیق دارایی‌ها نقش بسیار مهمی در مدیریت مالی شرکت‌ها ایفا می‌کند. در این مقاله، به بررسی دو دسته اصلی دارایی‌ها، یعنی دارایی‌های مشهود و نامشهود، خواهیم پرداخت. 

با تحلیل ویژگی‌ها، تفاوت‌ها و نحوه ثبت این دارایی‌ها در ترازنامه، تلاش داریم تا درک بهتری از این مفاهیم کلیدی ارائه دهیم. این مطلب به شما کمک خواهد کرد تا تفاوت‌های اساسی بین دارایی‌های مشهود و نامشهود را بشناسید و روش‌های صحیح ثبت و مدیریت آنها را بیاموزید.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/Assets" target="_blank">نرم افزار اموال و دارائی ثابت
</a> سایان</strong></p></blockquote>


## دارایی مشهود (Tangible Asset) چیست؟
یکی از سؤالاتی که حسابداران با آن مواجه هستند، تفاوت بین دارایی مشهود و نامشهود است. دارایی‌های مشهود دارای ارزش پولی و ماهیت فیزیکی هستند و شامل مواردی می‌شوند که یک شرکت در عملیات خود از آنها استفاده می‌کند و به طور ملموس در دنیای واقعی قابل استفاده‌اند.

 این دارایی‌ها معمولاً قابل معامله با پول هستند و ارزش آنها ممکن است با گذشت زمان کاهش یا افزایش یابد. نمونه‌هایی از دارایی‌های مشهود شامل زمین، ساختمان، ماشین‌آلات و موجودی کالا می‌شوند.

![انواع دارایی های مشهود و نامشهود](./Images/TypesOfTangibleAndIntangibleAssets.webp)

### انواع دارایی‌های مشهود

- دارایی‌های مشهود استهلاک‌پذیر
- دارایی‌های مشهود استهلاک‌ناپذیر
- دارایی‌های مشهود با طول عمر کوتاه
- دارایی‌های مشهود با طول عمر طولانی

## دارایی نامشهود چیست؟ (Intangible Asset)
دارایی‌های نامشهود شامل تمام دارایی‌هایی هستند که قابل دیدن و لمس کردن نیستند. مهم‌ترین ویژگی این دارایی‌ها نداشتن ماهیت فیزیکی است. 

نمونه‌هایی از دارایی‌های نامشهود عبارتند از: علامت تجاری، ارزش برند، حق امتیاز، پروانه ثبت، جواز کسب، حق تألیف و سرقفلی. همچنین، در کسب و کارهایی که از ارزهای دیجیتال برای تبادلات تجاری استفاده می‌کنند، این ارزها نیز به عنوان دارایی‌های نامشهود در نظر گرفته می‌شوند.

### انواع دارایی های نامشهود

![انواع دارایی های نامشهود](./Images/TypesOfIntangibleAssets.webp)

## تفاوت بین دارایی‌های مشهود و نامشهود چیست؟
دارایی مشهود نوعی دارایی ثابت است که به آن دارایی‌های عملیاتی نیز گفته می‌شود. این دارایی‌ها باید به صورت عینی و ملموس باشند. شاید مهم‌ترین تفاوت بین دارایی‌های مشهود و نامشهود این است که دارایی‌های مشهود قابل دیدن و لمس کردن هستند.

### دارایی‌های ثابت و مشهود در ترازنامه

ترازنامه یکی از مهم‌ترین گزارش‌های مالی است که در تمامی شرکت‌ها تهیه و استفاده می‌شود. سوالی که ممکن است پیش آید این است که دارایی‌های مشهود و نامشهود در کدام دسته‌بندی قرار می‌گیرند. 

**در ترازنامه، دارایی‌ها به دو دسته جاری و غیرجاری تقسیم می‌شوند:**

**الف) دارایی جاری** شامل مواردی مانند موجودی نقد، سرمایه‌گذاری‌های کوتاه‌مدت، حساب‌ها و اسناد دریافتی تجاری و پیش‌پرداخت‌ها است.

**ب) دارایی‌ غیرجاری** شامل دارایی‌های ثابت مشهود، دارایی‌های نامشهود، سرمایه‌گذاری‌های بلندمدت، پیش‌پرداخت‌ها و سایر دارایی‌ها است.

### ثبت اسناد حسابداری برای دارایی‌های ثابت مشهود

در شرکت‌ها، ثبت اسناد حسابداری برای دارایی‌های ثابت می‌تواند با ارزش‌افزوده یا بدون آن صورت گیرد. همچنین، این دارایی‌ها ممکن است به‌صورت نقدی یا اقساطی خریداری و ثبت شوند. در اینجا به بررسی برخی از موارد ثبت سند خواهیم پرداخت:

**خرید نقدی دارایی ثابت**
   - زمین بدهکار
   - موجودی نقد/بانک بستانکار

**خرید دارایی ثابت با ارزش‌افزوده**
   - اثاثیه بدهکار
   - سایر حساب‌های دریافتنی بدهکار
   - سایر حساب‌های پرداختنی بستانکار

**خرید نسیه دارایی ثابت**
   - ساختمان بدهکار
   - سایر حساب‌های پرداختنی بستانکار