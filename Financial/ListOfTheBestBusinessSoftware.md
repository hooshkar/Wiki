---
title: لیست بهترین نرم افزار های بازرگانی
author: سمانه رشوند - فربد وزیرمختار
description: این مقاله پنج نرم افزار برتر در زمینه نرم افزارهای بازرگانی را معرفی می کند که امکانات گسترده ای برای مدیریت موثر کسب و کارهای بازرگانی ارائه می دهند. 
dateModified: 2024/06/15
datePublished: 2024/06/15
uid: Financial/ListOfTheBestBusinessSoftware
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
    <li>نرم افزار بازرگانی سایان</li>
    <li>نرم افزار بازرگانی معین</li>
    <li>نرم افزار بازرگانی سپیدار همکاران سیستم</li>
    <li>نرم افزار بازرگانی هلو APEX</li>
    <li>نرم افزار بازرگانی هوفر</li>
</details>
</blockquote>

**مقدمه**

نرم افزارهای حسابداری و بازرگانی یکی از ابزارهای حیاتی برای هر کسب و کار است اما انتخاب نرم‌افزار مناسب می‌تواند چالش برانگیز باشد. برای کمک به شما در انتخاب بهترین نرم‌افزار حسابداری بازرگانی، ما لیستی از بهترین ابزارهای موجود در این زمینه را تهیه کرده‌ایم.

در این مقاله، شما با پنج انتخاب برتر در زمینه نرم‌افزارهای بازرگانی آشنا خواهید شد که قابلیت‌ها و امکانات فراوانی برای مدیریت موثر و کارآمد کسب و کار شما ارائه می‌دهند. از امکانات تعیین نقطه سفارش تا مدیریت موجودی کالا و انبار، این نرم‌افزارها همه چیز را برای شما فراهم می‌کنند.

پس با ما همراه باشید تا با بهترین نرم‌افزارهای بازرگانی آشنا شوید و راهی را برای بهبود کسب و کار خود پیدا کنید.

### 1. <a href="https://www.hooshkar.com/Software/Sayan/Package/Commerce" target="_blank">نرم افزار بازرگانی سایان</a>

نرم‌افزار حسابداری بازرگانی کمک می‌کند تا در فرآیندهای حساس مانند خرید، سفارش، انبار و فروش، اطلاعات مدیریت شود و گزارش‌های دقیق و به موقع تهیه شود، تا در تصمیم‌گیری‌ها و سیاست‌گذاری‌های آتی سازمان موثر باشد. 

نرم‌افزار بازرگانی سایان، به شرکت‌های بازرگانی با گردش مالی‌های متفاوت و نیازمند به کنترل لیست قیمت و حسابداری ارزی، کمک می‌کند تا ارز تعریف شده را به مقدار نامحدود تعریف کنند، عملیات چک‌های دریافتی و پرداختی را ثبت کنند، صورت‌حسابها را لحظه‌ای تهیه کنند، اطلاعات کالاها را ثبت کنند، موجودی انبار را مدیریت کنند و با استفاده از یک اپلیکیشن، انبارگردانی را به سادگی انجام دهند.

**چرا باید از نرم افزار بازرگانی سایان استفاده کنیم؟**

-	تعیین نقطه سفارش 
-	مرور گردش و کاردکس کالا 
-	تهیه گزارش تفکیکی سود و زیان
-	شناسایی کالاهای کم سود و پر سود 
-	تعریف و تفکیک نامحدود انبارها
-	ثبت ورود و خروج کالا و... 

**شروع قیمت از 64.582.500 تومان با توجه به امکانات جانبی امکان افزایش قیمت وجود دارد.**

### 2.	نرم افزار بازرگانی معین
نرم‌افزار بازرگانی معین، علاوه بر قابلیت‌های عمومی مالی و حسابداری، دارای افزونه‌ها و ماژول‌های بسیار کارآمد است. این برنامه امکاناتی از جمله صدور فیش حقوقی و مدیریت حقوق و دستمزد کارمندان، مدیریت اموال و دارایی‌های ثابت، مدیریت سهامداران و شرکا و صدها قابلیت دیگر را فراهم می‌کند.

**برخی از امکانات این نرم افزار:**

-	مدیریت سهامداران و شرکا
-	مدیریت اموال و دارایی‌های ثابت
-	مدیریت نامحدود شرکت‌ها و فروشگاه‌ها به صورت چندشرکتی 
-	مدیریت اشانتیون‌ها و هدایا
-	مدیریت تخفیفات دوره‌ای و گروهی محصولات

**شروع قیمت از 30.860.00 تومان، با توجه به امکانات جانبی امکان افزایش قیمت وجود دارد.**

### 3.	نرم افزار بازرگانی سپیدار همکاران سیستم

بسته بازرگانی نرم‌افزار شرکتی سپیدار، با پنج سیستم شامل حسابداری، دریافت و پرداخت، مشتریان و فروش، تامین کنندگان و انبار و دارایی‌ثابت، به شرکت‌های بازرگانی ارائه می‌شود. این بسته مناسب شرکت‌هایی است که فعالیت‌های بازرگانی، خرید و فروش را دارند و همچنین در زمینه صادرات و واردات اقدام می‌نمایند.

**برخی از امکانات این نرم افزار:**

-	ثبت سفارش و حداکثر موجودی کالاها
-	تهیه آنی صورتحساب مشتریان
-	مدیریت دریافت و پرداخت
-	تعریف مدل‌های مختلف پورسانت
-	تعریف و محاسبه خودکار پورسانت براساس تسویه یا عدم تسویه فاکتور

**شروع قیمت از 84.540.000 تومان، با توجه امکانات جانبی امکان افزایش قیمت وجود دارد.**

### 4.	نرم افزار بازرگانی هلو APEX 

نرم‌افزار بازرگانی APEX با ویژگی‌های منحصربه‌فرد، رابط کاربری ساده و هزینه‌ی مناسب، برای استفاده در شرکت‌های بازرگانی طراحی شده است.

این نرم‌افزار با هفت زیرسیستم، شامل حسابداری، خزانه‌داری، بازرگانی، انبار، حقوق و دستمزد، اموال و دورکاری، پاسخ‌گوی نیازهای شرکت‌های بازرگانی است. نرم‌افزار بازرگانی هلو به سه نسخه‌ی ساده، پیشرفته و شبکه ارائه شده است.

**برخی از امکانات این نرم افزار:** 

-	تعریف نامحدود مشتریان و فروشندگان
-	تعریف کالا و دسته‌بندی آن در سه سطح
-	صدور فاکتورها (خرید، برگشت از خرید، فروش، برگشت از فروش)
-	محاسبه عوارض، مالیات ارزش افزوده و تخفیف بر روی مبلغ فاکتور
-	تنظیمات چاپ فاکتور

**شروع قیمت از 5.760.000 تومان و با توجه به امکانات جانبی امکان افزایش قیمت وجود دارد.**

### 5.	نرم افزار بازرگانی هوفر

نرم‌افزار بازرگانی هوفر تمام فرآیند فروش و مالی را شامل می‌شود. از ثبت نام مشتریان در فروشگاه آنلاین تا مدیریت ارتباط با مشتریان در نرم‌افزار CRM و اتصال آن به حسابداری، همه جزئیات در نظر گرفته شده است. این نرم‌افزار در سه نسخه‌ی آنلاین، دائمی و دائمی تحت وب عرضه می‌شود.

**برخی از امکانات این نرم افزار:**

-	امکان استفاده همزمان در چندین فروشگاه یا دفتر کاری مختلف
-	پیش فاکتور آنلاین
-	یکپارچه‌سازی کامل با نرم‌افزار CRM و فروشگاه آنلاین
-	استفاده از اپلیکیشن موبایل برای بازاریابان و تنظیم کنندگان
-	گزارش‌دهی پیوسته از سال‌های مالی مختلف

**شروع قیمت پایه 52.000.000 تومان و با توجه به امکانات جانبی امکان افزایش قیمت وجود دارد.** 