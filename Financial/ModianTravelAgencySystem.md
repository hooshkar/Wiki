---
title: سامانه مودیان آژانس مسافرتی (فروش بلیط)
author: سمانه رشوند - فربد وزیرمختار
description: آژانس‌های هواپیمایی، موظفند ظرف یک هفته صورتحساب الکترونیکی خود را به سامانه مودیان ارسال کنند. خریداران نیز یک ماه زمان دارند تا این صورتحساب‌ها را تایید کنند.
dateModified: 2024/06/09
datePublished: 2024/06/08
uid: Financial/ModianTravelAgencySystem
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
    <li>صورتحساب الکترونیکی آژانس‌های هواپیمایی</li>
    <li>الگوی صورتحساب الکترونیکی فروش بلیط هواپیما</li>
    <li>ارسال صورتحساب الکترونیکی توسط آژانس‌های هواپیمایی</li>
    <li>مهلت ارسال صورتحساب الکترونیکی برای آژانس‌های هواپیمایی</li>
    <li>بخش های صورتحساب الکترونیکی آژانس هواپیمایی</li>
    <li>جریمه عدم صدور صورتحساب های الکترونیکی</li>
  </ul>
</details>
</blockquote>

در این مقاله، ما به صورت کوتاه و مفید به بررسی صورتحساب الکترونیکی آژانس‌های هواپیمایی می‌پردازیم.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/TpTaxGov" target="_blank">نرم افزار واسط سامانه مودیان
</a> سایان</strong></p></blockquote>

![انواع صورتحساب های آژانس های هواپیمایی](./Images/ModianSystemTemplateForTravelAgencies.webp)

## صورتحساب الکترونیکی آژانس‌های هواپیمایی

همانطور که در مقالات گذشته یادآور شدیم، قانون پایانه‌های فروشگاهی و سامانه مودیان بیان می‌کند که تمام افراد حقیقی و حقوقی باید بر اساس نوع کسب و کار و فعالیت‌های اقتصادی خود، یکی از سه نوع صورتحساب الکترونیکی معرفی شده را ارسال نمایند.

**-	صورتحساب الکترونیکی نوع ۱:** برای کسب و کارهای B2B

**-	صورتحساب الکترونیکی نوع ۲:** برای کسب و کارهای B2C که با مصرف‌کننده نهایی سروکار دارند.

**-	صورتحساب الکترونیکی نوع ۳:** ثبت اتوماتیک رسید دستگاه‌ها و درگاه‌های پرداخت به عنوان صورتحساب الکترونیکی

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Financial/ModianContractorSystem" target="_blank">سامانه مودیان شرکتهای پیمانکاری</a></p></strong></blockquote>


### الگوی صورتحساب الکترونیکی فروش بلیط هواپیما

بر اساس قوانین موجود، روش‌های متنوعی برای صدور و ارسال صورتحساب الکترونیکی وجود دارد. به طور کلی، ۹ الگوی متفاوت برای صورتحساب الکترونیکی مشخص شده است که ۷ الگو برای نوع اول و ۲ الگو برای نوع دوم آن طراحی شده‌اند.

در سامانه مودیان، برای آژانس‌های هواپیمایی یک الگوی اختصاصی از صورتحساب الکترونیکی نوع ۱ تعریف شده است. همه شرکت‌هایی که در فعالیت فروش بلیط هواپیما مشغول به کارند، موظفند الگوی مربوط به فروش بلیط هواپیما را به عنوان صورتحساب الکترونیکی نوع ۱ به سازمان مالیاتی ارسال کنند.

اطلاعات موجود در این الگو، با سایر الگوها کمی متفاوت است.

### ارسال صورتحساب الکترونیکی توسط آژانس‌های هواپیمایی

آژانس‌های هواپیمایی باید در ارسال صورتحساب الکترونیکی در سامانه مودیان ابتدا الگوی خود را پر کرده و سپس آن را به سازمان امور مالیاتی ارسال کنند.
دو روش برای ارسال صورتحساب الکترونیکی موجود است:

1. ارسال از طریق سامانه‌های دولتی

2. ارسال از طریق شرکت‌های واسط

ارسال مستقیم از طریق سامانه‌های دولتی با دشواری‌ها و پیچیدگی‌های خود همراه است. اگرچه با داشتن دانش IT و وقت کافی، می‌توان از این روش استفاده کرد.

### مهلت ارسال صورتحساب الکترونیکی برای آژانس‌های هواپیمایی


با توجه به دستورالعمل‌های سامانه مودیان، تمامی شرکت‌ها، از جمله آژانس‌های هواپیمایی، موظفند ظرف یک هفته صورتحساب الکترونیکی خود را به صورت بسته‌های صدتایی به سازمان امور مالیاتی کشور ارسال کنند. خریداران نیز یک ماه زمان دارند تا این صورتحساب‌ها را تایید کنند.

![انواع صورتحساب های آژانس های هواپیمایی](./Images/TravelAgency.webp)

### بخش های صورتحساب الکترونیکی آژانس هواپیمایی

هر صورتحساب شامل بخش‌هایی است که در این نوع فاکتور باید تکمیل شوند. موارد ضروری با  ستاره مشخص شده‌اند:

- شماره فاکتور *
- تاریخ و زمان صدور فاکتور *
- تاریخ و زمان ایجاد فاکتور
- شماره منحصر به فرد مالیاتی فاکتور مرجع (مورد استفاده برای اصلاح، ابطال و برگشت از فروش)
- نوع مشتری *
- شماره/شناسه ملی/شناسه *
- مشارکت مدنی/کد فراگیر
- شماره اقتصادی مشتری *
- کد شعبه فروشنده
- کد پستی مشتری
- کد شعبه مشتری
- نوع پرواز *
- شماره گذرنامه مشتری
- مالیات موضوع ماده 17
- شماره اقتصادی آژانس (به‌روزرسانی سامانه مودیان 16 اسفند 1402)

### جریمه عدم ارسال صدور صورتحساب های الکترونیکی

اگر آژانس‌های هواپیمایی در سامانه مؤدیان مالیاتی ثبت نام نکنند و ثبت نام خود را با تأخیر انجام دهند، از صدور قبض‌های الکترونیکی برای بلیت‌های فروخته شده امتناع ورزند یا در این زمینه کوتاهی کنند، طبق قانون، جریمه مالیاتی برای آنها در نظر گرفته می‌شود. 
دولت در اجرای این قانون بسیار جدی است و مجازات‌های گوناگونی برای متخلفان تعیین کرده است. کمترین آن جریمه مالیاتی معادل 2 تا 10 درصد از مجموع قبض‌هایی است که تاکنون برای آژانس‌های هواپیمایی صادر نشده است.