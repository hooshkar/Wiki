---
title: اظهارنامه دوره مالیاتی زمستان سال 1402
author: سمانه رشوند
description: مودیان یک ماه فرصت دارند اظهارنامه ارسالی را با ثبت خریدها و فروش‌های خارج از سامانه، تکمیل و به سازمان مسترد نمایند.
dateModified: 2024/04/29
datePublished: 2024/03/27
uid: Financial/TaxNotice28
---

## اطلاعیه شماره 28

بر اساس ماده 3 قانون تسهیل تکالیف مودیان، تا پایان سال 1403 صورتحساب‌هایی که در سامانه مودیان صادر نشده است، قابل قبول خواهد بود.
سازمان امور مالیاتی موظف است در پایان هر دوره، اظهارنامه‌ای را برای مودیان تهیه کند.

مودیان یک ماه فرصت دارند اظهارنامه ارسالی را با ثبت خریدها و فروش‌های خارج از سامانه، تکمیل و به سازمان مسترد نمایند. 

برای دوره مالیاتی زمستان 1402، سازمان، اظهارنامه‌ای تهیه و در نیمه اول فروردین 1403 در اختیار مودیان قرار می‌دهد. مودیان تا پایان فروردین 1403 فرصت دارند اظهارنامه را ویرایش، تکمیل و مالیات را پرداخت کنند، در غیر این صورت مشمول جریمه می‌شوند.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Sayan/Module/TpTaxGov" target="_blank">نرم افزار واسط سامانه مودیان
</a> سایان</strong></p></blockquote>

**متن اطلاعیه:**

> در اجرای ماده (3) قانون تسهیل تکالیف مودیان جهت اجرای قانون پایانه های فروشگاهی و سامانه مودیان مبنی بر اینکه «تا پایان سال 1403 صورتحساب هایی که در سامانه مودیان صادر نشده است، قابل قبول می باشد. 
در این مدت، سازمان امور مالیاتی کشور مکلف است با استفاده از اطلاعات موجود در سامانه مودیان در پایان هر دوره، نسبت به تهیه اظهارنامه برای کلیه مودیان اقدام کند. مودی یک ماه پس از پایان هر دوره فرصت دارد تا با ثبت خریدها و فروش هایی که صورتحساب های آن ها در سامانه مودیان صادر نشده است، اظهارنامه ارسال شده توسط سازمان را تکمیل و از طریق سامانه مودیان به سازمان مسترد نماید.
صورتحساب های الکترونیکی با رعایت ماده (9) قانون پایانه های فروشگاهی و سامانه مودیان مورد تایید بوده و قابل رسیدگی نمی باشد». سازمان امور مالیاتی کشور بر اساس صورتحساب های صادره در سامانه مودیان نسبت به تهیه اظهارنامه دوره مالیاتی زمستان سال 1402 اقدام و اظهارنامه مزبور را از طریق سامانه های tp.tax.gov.ir یا my.tax.gov.ir در نیمه اول فروردین ماه سال 1403 در دسترس مودیان محترم قرار خواهد داد. مودیان مذکور حداکثر تا یک ماه پس از پایان دوره مالیاتی موردنظر (زمستان 1402) فرصت دارند بر اساس اطلاعات مربوط به صورتحساب های خارج از سامانه مودیان، اظهارنامه موردنظر را ویرایش، تکمیل و به سازمان امور مالیاتی کشور مسترد و نسبت به پرداخت مالیات و عوارض متعلق اقدام نمایند. مودیانی که تا پایان فروردین ماه سال 1403 نسبت به پرداخت مالیات و عوارض متعلق اقدام ننمایند، مشمول جریمه مقرر در مواد (36) و (37) قانون مالیات بر ارزش افزوده حسب مورد می شوند.

>شایان ذکر است به منظور تکریم و جلوگیری از تضییع حقوق مودیان نظام مالیات بر ارزش افزوده، راهنمای تکمیل اظهارنامه موضوع ماده (3) قانون تسهیل در سامانه اطلاع رسانی سازمان امور مالیاتی کشور به نشانی intamedia.ir قرار می‌گیرد.

![بخشنامه تفویض اختیار بخشودگی جرایم مالیاتی](./Images/TaxNotice28.webp)

منبع: <a href="https://www.intamedia.ir/news/%D8%A7%D8%B7%D9%84%D8%A7%D8%B9%DB%8C%D9%87_%D8%B4%D9%85%D8%A7%D8%B1%D9%87_28_%D9%82%D8%A7%D8%A8%D9%84-%D8%AA%D9%88%D8%AC%D9%87-%D9%85%D9%88%D8%AF%DB%8C%D8%A7%D9%86-%D9%86%D8%B8%D8%A7%D9%85-%D9%85%D8%A7%D9%84%DB%8C%D8%A7%D8%AA-%D8%A8%D8%B1-%D8%A7%D8%B1%D8%B2%D8%B4-%D8%A7%D9%81%D8%B2%D9%88%D8%AF%D9%87" target="_blank">اطلاعیه شماره 28</a>