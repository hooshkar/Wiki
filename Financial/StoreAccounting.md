---
title: حسابداری چیست؟
author: سمانه رشوند - فربد وزیرمختار
description: به طور خلاصه، حسابداری به بررسی و ثبت اطلاعات مالی و اقتصادی سازمان‌ها و شرکت‌ها و تهیه گزارش‌های مالی جهت ارائه به مخاطبان داخلی و خارجی، و همچنین در کمک به تصمیم‌گیری‌های مدیریتی و برنامه‌ریزی مالی می‌پردازد.
dateModified: 2024/05/16
datePublished: 2024/05/15
uid: Financial/StoreAccounting
---

<blockquote style="background-color:#eeeefc; padding:0.5rem">
<details>
   <summary>آنچه در این مطلب خواهید خواند:</summary>
  <ul>
    <li>تعریف حسابداری</li>
    <li>انواع حسابداری</li>
     <li>انواع سند حسابداری</li>
    <li>دفتر کل چیست؟</li>
    <li>راهکارهای موثر برای مدیریت حسابداری</li>
  </ul>
  </details>
</blockquote>

**مقدمه**

مدیریت یک کسب‌وکار، کاری پیچیده است. موفقیت آن نیازمند کنترل دقیق وضعیت مالی، مدیریت هزینه‌ها و توجه به جزئیات متعدد است اما با استفاده از یک نرم‌افزار حسابداری فروشگاهی، مدیریت کسب‌وکار به طور چشمگیری بهبود می‌یابد. این نرم‌افزارها به مدیران کمک می‌کنند تا بیشتر وقت خود را صرف بررسی عملکرد کسب‌وکار کنند، تصمیم‌گیری‌های بهتری داشته باشند، برنامه‌ریزی آینده را بهبود بخشند و در نهایت فروش را افزایش دهند.

حسابداری فروشگاهی به واحدی اشاره دارد که تمام فعالیت‌های مالی و مالیاتی فروشگاه را از نقدی شدن پول در صندوق گرفته تا مدیریت هزینه‌ها و موجودی انبار، برعهده دارد. این امر برای هر فروشگاه، چه به صورت سنتی و دستی و چه به شکل نرم‌افزاری و مدرن، ضروری است. بنابراین حسابداری فروشگاهی یکی از اصلی‌ترین جنبه‌های مدیریت یک واحد تجاری است که باید مورد توجه ویژه قرار گیرد.

## تأثیر نرم‌افزار حسابداری فروشگاهی بر افزایش فروش

مدیریت یک کسب‌وکار، کاری آسان نیست. باید اطلاعاتی راجع به وضعیت سرمایه نقدی و غیرنقدی خود داشته باشید، هزینه‌ها را با اولویت‌بندی مدیریت کنید و به جزئیات مختلف دیگر نیز توجه کنید. اما با استفاده از یک نرم‌افزار حسابداری فروشگاهی، مدیریت کسب‌وکار بهبود پیدا می‌کند. این نرم‌افزار به شما کمک می‌کند:

- بیشتر وقت خود را برای بررسی عملکرد کسب‌وکارتان داشته باشید.
- تصمیم‌گیری‌های بهتر و پرسودتری انجام دهید.
- برنامه‌ریزی بهتری برای آینده داشته باشید.
- فروش بیشتری داشته باشید.

### مفهوم حسابداری فروشگاهی چیست؟

حسابداری فروشگاه به مجموعه فعالیت‌هایی اشاره دارد که یک حسابدار برای اطلاع‌رسانی به صاحبان فروشگاه انجام می‌دهد تا آنها بتوانند تصمیمات بهتری اتخاذ کنند. حسابدار فروشگاه در واقع اطلاعات مالی فروشگاه را جمع‌آوری و به صاحبان کسب‌وکار ارائه می‌دهد تا آنها در جریان وضعیت مالی فروشگاه خود قرار بگیرند.

این فرآیند حسابداری فروشگاه به برنامه‌ریزی دقیق برای فروشگاه منجر می‌شود و می‌تواند یک سیستم مالی استاندارد و منطقی را ایجاد کند تا هیچ‌کس نتواند از فروشگاه سوءاستفاده کند.

هر فروشگاه نیاز به نوعی حسابداری دارد، برای مدیریت انواع روش‌های فروش، اعمال تخفیفات و تسهیلات پرداخت مختلف. همچنین، اگر فروشگاه به یک درگاه خرید آنلاین متصل است، حسابداری دقیقی برای مدیریت این بخش نیاز است، زیرا فروش از مکانی دیگر صورت می‌پذیرد و نیازمند نظارت و کنترل برای مدیریت سود و زیان است. به همین دلیل، حسابداری فروشگاهی یکی از اصولی‌ترین جنبه‌هایی است که برای هر فروشگاه یا مغازه لازم است مورد توجه قرار گیرد.

### چند روش برای انجام حسابداری فروشگاهی وجود دارد؟

**1.	حسابداری مدرن فروشگاهی**

با گسترش و پیشرفت واحدهای تجاری به مکان‌های بزرگتر و تنوع بیشتر کالاها، حسابداری فروشگاه نیز شکل جدیدی گرفته است. نرم‌افزارهای حسابداری ویژه فروشگاه‌ها از مرحله‌ی صندوق تا بخش مالی و انبار، تمامی مراحل حسابداری را پوشش می‌دهند. در فروشگاه‌های بزرگ، واحدهای حسابداری مجزا از جمله مدیر مالی، رئیس حسابداری و کمک حسابدار مشغول به کارند و تمامی عملیات مالی و حسابداری را انجام می‌دهند. این فروشگاه‌ها شامل غرفه‌های متعددی هستند که نیازمند پیگیری حسابداری جداگانه هستند و نیروهای حسابداری برای این کار مشغول به فعالیت هستند.

**2.	حسابداری سنتی فروشگاهی**

در حسابداری فروشگاه‌های کوچک، فروشنده دفتر حسابداری خود را دارد و حساب‌های روزانه خود را در آن ثبت می‌کند. این دفتر در پایان ماه نشان می‌دهد که چه میزان سود یا زیان کسب کرده و در چه روزهایی عملکرد بهتری داشته است. این نوع حسابداری حتی در برخی فروشگاه‌های قدیمی نیز مورد استفاده بوده است، اما معمولاً توسط چند نفر انجام می‌شود.

در پایان، یک حسابدار پاره‌وقت مسئولیت پرداخت مالیات فصلی یا سالیانه را بر عهده دارد. این نوع حسابداری اغلب با معایب و اشتباهات زیادی همراه است؛ زیرا توسط انسان انجام می‌شود که ممکن است با خطاهایی همراه باشد.

### کدام موارد برای حسابداری در فروشگاه مد نظر است

**توجه به وضعیت بدهکاری و بستانکاری**

بدهکاری و بستانکاری معمولا به این دو شکل مشخص می‌شود. یکی از جهت روابط با مشتریان است که باید حساب‌های اقساطی یا نسیه‌ای آن‌ها را بررسی کنیم و دیگری مربوط به خریدهای فروشگاه و ارتباطات با تأمین‌کنندگان است. موجودی کالاهای فروشگاه نیز از این مسائل تأثیر می‌پذیرد و لازم است این حساب‌ها را به‌صورت منظم و روزانه بررسی کنیم تا وضعیت بدهکاری یا بستانکاری را به‌درستی ارزیابی کنیم.

**ضرورت توجه به موجودی انبار**

بخش انباری، یکی از بخش‌های بسیار حیاتی در هر فروشگاه است. حسابداران باید به‌طور مداوم به موجودی انبار توجه کنند. چرا که موجودی انبار، منبع تأمین کالاهای فروشگاه است و در صورت کاهش یا تمام شدن، نیاز به شارژ سریع انبار پیش می‌آید. 

در واقع، حسابداری فروشگاه یک قسمت قابل توجهی از فروش را برای تامین موجودی انبار در نظر می‌گیرد. حتی در فروشگاه‌های آنلاین که کالاهای فیزیکی را عرضه می‌کنند، توجه به مدیریت انبار بسیار حیاتی است.

### محاسبه وضعیت مالیاتی

یکی از نکات حائز اهمیت در حسابداری فروشگاه، محاسبه مالیات است. بر اساس نوع کالاهایی که در فروشگاه به فروش می‌رسد، مالیات بر ارزش افزوده محاسبه می‌شود که این امر بسیار حیاتی است. همچنین، موارد دیگری از جمله مالیات‌های دیگر نیز وجود دارند که وظیفه حسابداران است آنها را به‌درستی در دفاتر مالیاتی ثبت کنند.

با یک سیستم حسابداری فروشگاهی هوشمند، بیشتر وقت خود را صرف تصمیم‌گیری‌های مهم کنید برای اطلاعات بیشتر با ما تماس بگیرید.
