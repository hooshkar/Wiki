---
title: کدینگ حسابداری بازرگانی
author: تیم تحریریه هوشکار
description: کدینگ حسابداری بازرگانی به دسته‌بندی دقیق حساب‌ها و دسترسی سریع به اطلاعات مالی کمک می‌کند.
dateModified: 2025/09/02
datePublished: 2024/10/08
uid: Financial/CommercialAccountingCoding
---
<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
   <li>مفهوم کدینگ بازرگانی چیست؟</li>
   <li>آشنایی با انواع کدینگ حسابداری</li>
   <li>تفکیک سطوح کدینگ در حسابداری</li>
   <li>مراحل کدینگ در حسابداری</li>
   <li>مراحل کدینگ در حسابداری</li>
  </ul>
</details>
</blockquote>

کدینگ بازرگانی یکی از ابزارهای کلیدی در مدیریت حسابداری شرکت‌های تجاری است. این فرآیند به شرکت‌ها کمک می‌کند تا با تخصیص کدهای منحصر به فرد به هر حساب، به‌سرعت به اطلاعات مالی خود دسترسی پیدا کنند. با توجه به پیچیدگی‌های مالی و حجم تراکنش‌های شرکت‌ها، سیستم‌های کدگذاری متفاوتی وجود دارد که هر کدام بر اساس نیازهای شرکت و نوع فعالیت آن تنظیم می‌شوند و اما چگونه می‌توان بهترین روش کدینگ را برای یک کسب‌وکار انتخاب کرد؟

 در این مقاله، به بررسی انواع روش‌های کدینگ حسابداری و نکات مهم در طراحی یک سیستم کدینگ کارآمد برای شرکت‌های بازرگانی می‌پردازیم.

## مفهوم کدینگ بازرگانی چیست؟

تخصیص یک کد منحصر به فرد به هر یک از گروه‌های حسابی، حساب‌های کل، حساب‌های معین و حساب‌های تفصیلی شرکت‌های تجاری و دسته‌بندی آنها به گونه‌ای که در هر لحظه بتوان به‌سرعت حساب مورد نظر را با استفاده از این کدها جستجو کرد.

به‌عنوان مثال، در یک شرکت بازرگانی، تمام حساب‌های مربوط به دارایی‌ها ممکن است با عدد 1 شروع شوند، حساب‌های بدهی با 2 و حساب‌های هزینه‌ها با 3 سپس، هر دسته به زیرمجموعه‌های جزئی‌تر تقسیم می‌شود، مانند «موجودی کالا» که می‌تواند کد 1100 داشته باشد. این ساختار باعث می‌شود مدیران مالی و حسابداران بتوانند بدون نیاز به مرور اطلاعات حجیم،  به داده‌های موردنظر دسترسی پیدا کنند.

 هر شرکت بر اساس نوع فعالیت خود باید بهترین سیستم کدگذاری حسابداری را ارائه دهد. در مورد شرکت‌های بازرگانی که در دسته‌بندی کسب و کارهای بزرگ قرار می‌گیرند، نیاز به زمان و دقت بیشتری برای طراحی کدگذاری حسابداری دارند.

### آشنایی با انواع کدینگ حسابداری

![انواع کدینگ حسابداری](./Images/TypesOfAccountingCoding.webp)

**1 - کدینگ حفظی (بر پایه حروف اول حساب‌ها)**

اولین روش کدینگ حسابداری در صنعت بازرگانی، کدینگ حفظی است که از ساده‌ترین روش‌ها برخوردار است. در این روش، برای هر حساب، کدی با استفاده از حرف اول کلمات انتخاب می‌شود. این روش، یکی از محبوب‌ترین روش‌های کدینگ حسابداری است. به عنوان مثال، حساب "دارایی‌های ثابت مشهود" با کد "د.ث.م" شناخته می‌شود. استفاده از این نوع کدینگ حسابداری معمولاً تنها در کسب و کارهای بسیار کوچک مناسب است.

**2 - کدینگ متوالی (پشت سر هم)**

این روش در دیگر اصطلاحات به عنوان کدینگ سریالی شناخته می‌شود. در این روش، از اعداد برای اختصاص کد به حساب‌ها استفاده می‌شود. این روش به عنوان یک روش ساده برای کدینگ حسابداری شرکت‌های بازرگانی مورد استفاده قرار می‌گیرد و به صورت پیش‌فرض در بیشتر نرم‌افزارهای حسابداری مورد استفاده قرار می‌گیرد.

**3 - سلسله مراتبی**

در این روش، شروع به کدگذاری از سطح بالا (شاخه‌های اصلی) انجام می‌شود سپس به زیرشاخه‌ها می‌رسیم که حرف اول آنها با کد سرشاخه مربوطه یکسان است.

**4 – کدینگ توده ای**

کدینگ توده‌ای در حسابداری به گونه‌ای از کدینگ اشاره دارد که به هر هزار کد به طور منحصر به فرد یک حساب اختصاص می‌دهد. به عنوان مثال، کدهای ۵۰۰۰ تا ۵۹۹۹ به حساب دارایی ثابت اختصاص می‌یابد و زیرشاخه‌های آن معین می‌شوند زیرا هر حساب حداکثر ۱۰۰۰ کد فرعی را می‌تواند داشته باشد، ایجاد ۱۰۰۰ کد فرعی و دسته‌بندی آنها در هر حساب امکان‌پذیر است. این روش کدینگ حسابداری تنها می‌تواند برای یک دوره مالی خاص مورد استفاده قرار گیرد.

**5 – کدینگ وجهی**

در کدینگ وجهی، اعداد و کدها به نوع خاصی از حساب و زیرمجموعه‌های آن اشاره می‌کنند. به طور مثال، در حسابداری یک آژانس هواپیمایی که از کدینگ وجهی استفاده می‌کند، می‌توان گروه اول را به عنوان مشخص کننده بخش‌های مختلف آژانس، گروه دوم را به عنوان نماینده هزینه‌های آژانس و گروه سوم را به عنوان زیرگروه‌های گروه‌های قبلی معرفی کرد. 

در اینجا، مراحل کدینگ حسابداری برای آژانس هواپیمایی به شکل کدینگ توده‌ای تنظیم می‌شود.

### مقایسه روش‌های کدینگ حسابداری

| **روش کدینگ**              | **مزایا**                                                                                     | **معایب**                                                                                     | **کاربرد مناسب**                                                     |
|----------------------------|-----------------------------------------------------------------------------------------------|-----------------------------------------------------------------------------------------------|----------------------------------------------------------------------|
| **کدینگ حفظی**             | - ساده و سریع برای پیاده‌سازی                                                               | - مناسب برای کسب‌وکارهای کوچک با تعداد حساب محدود<br>- عدم مقیاس‌پذیری برای شرکت‌های بزرگ   | کسب‌وکارهای کوچک با تعداد حساب محدود                                 |
| **کدینگ متوالی**          | - پیاده‌سازی آسان در نرم‌افزارهای حسابداری<br>- امکان توسعه ساده برای افزودن حساب‌های جدید | - می‌تواند در شرکت‌های بزرگ که حساب‌های زیادی دارند پیچیده و غیرقابل مدیریت شود           | کسب‌وکارهای کوچک و متوسط یا در نرم‌افزارهای حسابداری ساده          |
| **کدینگ سلسله‌مراتبی**    | - ساختار سازمان‌یافته و طبقه‌بندی واضح حساب‌ها<br>- مناسب برای شرکت‌های بزرگ و پیچیده    | - نیاز به زمان بیشتر برای طراحی<br>- ممکن است پیچیده باشد و نیاز به دقت زیادی دارد       | شرکت‌های متوسط و بزرگ با تعداد زیاد حساب و نیاز به دسته‌بندی دقیق |
| **کدینگ توده‌ای**         | - مناسب برای شرکت‌های بزرگ با تعداد زیاد حساب<br>- امکان ایجاد هزاران زیرمجموعه برای هر حساب | - محدودیت در تعداد حساب‌های فرعی در هر گروه<br>- طراحی پیچیده‌تر                          | شرکت‌های بزرگ با نیاز به کدگذاری پیچیده و دقیق                      |
| **کدینگ وجهی**            | - امکان طبقه‌بندی چندبعدی حساب‌ها<br>- مناسب برای شرکت‌های دارای انواع مختلف هزینه‌ها    | - پیچیدگی بالا در طراحی و پیاده‌سازی<br>- ممکن است در شرکت‌های کوچک غیرضروری باشد          | شرکت‌های با فعالیت‌های پیچیده و نیاز به تحلیل چندبعدی هزینه‌ها     |


---

### تفکیک سطوح کدینگ در حسابداری

![تفکیک سطوح کدینگ در حسابداری](./Images/SeparationOfCodingLevelsInAccounting.webp)

1. گروه حساب
2. کد
3. سطح معین
4. سطح تفضیلی
5. کدهای شناور

### مراحل کدینگ در حسابداری

تعداد و انواع حساب‌ها در یک سازمان ممکن است بسیار گسترده باشد و با افزایش سطح فعالیت‌های شرکت، این تنوع و تعداد نیز افزایش می‌یابد. به همین دلیل است که استفاده از یک کدینگ مناسب ضروری است، که استانداردهای خاصی را در نظر بگیرد. 

مراحل کدینگ حسابداری عموما به چهار مرحله اصلی تقسیم می‌شود:

1. تعیین کد برای گروه حساب‌های اصلی
2. تقسیم گروه حساب‌ها به حساب‌های کل
3. اعمال کدینگ درختی برای حساب‌های کل
4. اعمال کدینگ برای سرفصل‌های معین

#### نکات مهم در تدوین ساختار کدینگ حسابداری

-	رعایت استانداردهای تعریف شده در حسابداری
-	در نظر گرفتن تمامی فعالیت‌های شرکت
-	اعمال کنترل‌های داخلی موثر
-	تأمین گزارش‌های مورد نیاز، شامل گزارشات داخلی و خارجی سازمان

اگر می‌خواهید سیستم کدینگ حسابداری مناسب و کارآمدی برای شرکت بازرگانی خود طراحی کنید، با کارشناسان ما <a href="https://www.hooshkar.com" target="_blank">تماس
</a> بگیرید.