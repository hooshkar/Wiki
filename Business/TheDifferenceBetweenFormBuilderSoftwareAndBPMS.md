---
title: تفاوت نرم افزار BPMS و  فرم ساز
author: سمانه رشوند - فربد وزیرمختار
description: نرم افزار فرم ساز و BPMS (سیستم مدیریت فرآیندهای کسب و کار) دو ابزار متفاوت برای مدیریت اطلاعات و فرآیندها هستند. فرم سازها بر ایجاد و مدیریت فرم های الکترونیکی تمرکز دارند، در حالی که BPMS برای مدیریت و بهینه سازی کل فرآیندهای کسب و کار طراحی شده است. BPMS علاوه بر ایجاد فرم، قابلیت اتوماسیون گردش کار، نظارت بر فرآیندها و تحلیل داده ها را نیز ارائه می دهد.
dateModified: 2024/08/06
datePublished: 2024/06/19
uid: Business/TheDifferenceBetweenFormBuilderSoftwareAndBPMS
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند</summary>
  <ul>
    <li>نرم افزار فرم ساز چیست؟</li>
    <li>تفاوت بین نرم افزار فرم‌ساز و BPMS</li>
  </ul>
</details>
</blockquote>

![10 تفاوت بین نرم افزار  BPMS و فرم ساز](./Images/BpmsVsFormBuilder.webp)

این مقاله به بررسی دو ابزار مهم در زمینهٔ مدیریت فرآیند های کسب و کار می‌پردازد. ابتدا به معرفی نرم‌ افزار فرم ‌ساز می‌پردازیم. این نرم ‌افزار امکاناتی ارائه می‌دهد که افراد بتوانند فرم‌های مورد نیاز خود را طراحی و منتشر کنند.
در عصر دیجیتال، انتخاب بین نرم افزار فرم ساز و BPMS می‌تواند چالش‌برانگیز باشد. هر دو ابزار برای بهبود کارایی سازمانی طراحی شده‌اند، اما تفاوت‌های کلیدی دارند.

## نرم افزار فرم ساز چیست؟
<a href="https://www.hooshkar.com/Software/Fennec/Module/FormBuilder" target="_blank">نرم افزار فرم ساز</a>، ابزاری جهت طراحی و ساخت انواع فرم‌های الکترونیکی و آنلاین است. این ابزار، بدون نیاز به دانش برنامه‌نویسی وب، با استفاده از فیلدهای اطلاعاتی تعریف شده و قابلیت Drag & Drop، افراد را قادر می‌سازد تا فرم‌های مورد نیاز خود را طراحی و در پلتفرم‌های مختلف منتشر کنند، از جمله اتوماسیون اداری و وب‌سایت‌ها.

بزرگ‌ترین مزیت استفاده از فرم‌ سازها، ثبت ساختاریافته داده‌ها و اطلاعات است؛ این اطلاعات ساختاریافته می‌توانند در نرم‌افزارهای دیگر مانند گزارش ساز مورد استفاده قرار گیرند. 

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Business/WhatIsBpms" target="_blank">نرم افزار bpms چیست؟</a></p></strong></blockquote>

### تفاوت بین نرم افزار فرم ساز و BPMS

**1-	هدف و کاربرد**

استفاده از نرم‌افزار فرم‌ساز به منظور طراحی فرم‌های الکترونیکی در کمترین زمان و جمع‌آوری و ثبت داده‌ها و اطلاعات به صورت ساختاریافته می‌باشد؛ در حالی که هدف استفاده از نرم‌افزار BPMS، تعریف و طراحی فرآیندها و خودکارسازی آنهاست.

**2-	امکانات و قابلیت ها**

قابلیت‌ها و امکانات موجود در نرم‌افزار فرم‌ساز، به طراحی فرم‌ها و سفارشی‌سازی آن‌ها کمک می‌کند؛ از سوی دیگر، ابزارها و امکانات موجود در نرم‌افزار BPMS، همگی به منظور بهبود طراحی و مدیریت فرآیندها و اتوماسیون آن‌ها طراحی شده‌اند.

**3-	تامین امنیت اطلاعات**

هر دو نرم‌افزار اطلاعات و داده‌های کاربران خود را محافظت می‌کنند، اما نرم‌افزار BPMS دارای قابلیت‌های پیشرفته‌تری در مقابله با تهدیدات امنیتی است. این نرم‌افزار از پروتکل‌های امنیتی با سطوح بالاتر برای حفاظت از اطلاعات سیستم و کاربران بهره می‌برد.

**4-	انعطاف پذیری**

سازمان‌ها می‌توانند از نرم‌افزار BPMS به جهت بهینه‌سازی و مطابق با نیازهای خود استفاده کنند؛ به عبارت دیگر، نرم‌افزار BPMS قابلیت تطابق با نیازهای مختلف سازمان و سیستم‌ها را دارد، در حالی که در نرم افزار فرم‌ساز، انعطاف‌پذیری کمتری مشاهده می‌شود.

**5-	نسخه بندی فرآیندها**

در BPMS، دسترسی به نسخه‌های قبلی فرآیندها فراهم است، اما در فرم ساز، تنها به آخرین نسخه از فرم دسترسی دارید.

**6-	تعیین شروط و جریان کار**

در نرم‌افزار BPMS، می‌توانید شروط مختلفی برای ایجاد جریان کار و خودکارسازی فرآیندها تعریف کنید. اما در فرم‌ساز، تعریف جریان کار ممکن نیست و تنها می‌توانید از شروط منطقی برای دریافت اطلاعات از پایگاه داده یا نمایش خروجی فرم استفاده کنید.

**7-	مدیریت چرخه حیات فرآیند**

هدف اصلی توسعه نرم‌ افزار BPMS، مدیریت چرخه حیات فرآیندها بوده است؛ مدیریت چرخه حیات فرآیند، شامل طراحی، اجرا، پیاده‌سازی و مانیتورینگ فرآیندهای تعریف شده می‌شود.

**8-	سرعت پیاده سازی**

عملکرد و بهره‌وری در استفاده از نرم‌افزار فرم‌ساز نسبت به BPMS بسیار بالاتر است؛ یکپارچگی BPMS با سایر سیستم‌ها، آماده‌سازی زیرساخت‌ها و طراحی فرآیندها در آن، زمان بیشتری نسبت به نرم‌افزار فرم‌ساز را می‌طلبد.

**9-	میزان نیاز به دانش برنامه نویسی**

استفاده از فرم ساز نیاز به دانش کمتر برنامه‌نویسی برای اعمال تغییرات  دارد، در حالی که  BPMS به میزان بیشتری از دانش برنامه‌نویسی وب نیاز دارد.

**10-	 هزینه پیاده سازی**

هزینه پیاده‌سازی نرم‌افزار BPMS در یک سازمان نسبت به هزینه راه‌اندازی نرم‌افزار فرم‌ساز بیشتر است؛ زیرا نرم‌افزار BPMS دارای امکانات فراوان‌تری است و کاربردهای گسترده‌تر و تخصصی‌تری دارد؛ در عوض، نصب و راه‌اندازی نرم‌افزار فرم‌ساز با هزینه کمتر و در زمان کوتاه‌تری انجام و به کاربران ارائه می‌شود.


آینده دیجیتال سازمان خود را شکل دهید. برای مشاوره رایگان و انتخاب بهترین راهکار اتوماسیون، همین امروز با <a href="https://www.hooshkar.com" target="_blank">هوشکار پرداز</a> تماس بگیرید.