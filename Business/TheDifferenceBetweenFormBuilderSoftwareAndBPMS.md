---
title: تفاوت BPMS و  فرم ساز
author: سمانه رشوند - فربد وزیرمختار
description: فرم ساز و BPMS (سیستم مدیریت فرآیندهای کسب و کار) دو ابزار متفاوت برای مدیریت اطلاعات و فرآیندها هستند. فرم سازها بر ایجاد و مدیریت فرم های الکترونیکی تمرکز دارند، در حالی که BPMS برای مدیریت و بهینه سازی کل فرآیندهای کسب و کار طراحی شده است. BPMS علاوه بر ایجاد فرم، قابلیت اتوماسیون گردش کار، نظارت بر فرآیندها و تحلیل داده ها را نیز ارائه می دهد.
dateModified: 2024/10/31
datePublished: 2024/06/19
uid: Business/TheDifferenceBetweenFormBuilderSoftwareAndBPMS
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند</summary>
  <ul>
    <li>فرم ساز چیست؟</li>
    <li>فواید استفاده از فرم‌ساز</li>
    <li>تفاوت بین فرم‌ساز و BPMS</li>
  </ul>
</details>
</blockquote>

![10 تفاوت بین نرم افزار  BPMS و فرم ساز](./Images/BpmsVsFormBuilder.webp)

ابزارهای مختلفی برای بهبود و بهینه‌سازی فرآیندهای سازمانی ارائه شده‌اند که دو نمونه برجسته آن‌ها <a href="https://www.hooshkar.com/Software/Fennec/Module/FormBuilder" target="_blank">فرم سازها</a> و سیستم‌های مدیریت فرآیندهای کسب‌وکار (<a href="https://www.hooshkar.com/Software/Fennec/Module/BPMS" target="_blank">BPMS</a>) هستند. فرم‌سازها به کاربران این امکان را می‌دهند که بدون نیاز به دانش برنامه‌نویسی، فرم‌های الکترونیکی مورد نیاز خود را به‌سادگی طراحی و داده‌ها را به صورت ساختاریافته ثبت کنند. این ابزارها، انتخابی مناسب برای ثبت اطلاعات و بهبود تجربه کاربران به شمار می‌روند.

در مقابل، BPMS یا همان سیستم مدیریت فرآیندهای کسب‌وکار، ابزار پیشرفته‌تری است که به سازمان‌ها در مدیریت چرخه حیات فرآیندها و خودکارسازی جریان کار کمک می‌کند. BPMS با تمرکز بر مدیریت و بهینه‌سازی فرآیندهای پیچیده، قابلیت‌هایی مانند کنترل امنیت داده‌ها، ایجاد جریان‌های کاری و هماهنگی با سایر سیستم‌ها را نیز ارائه می‌دهد.

## فرم ساز چیست؟
فرم ساز، ابزاری جهت طراحی و ساخت انواع فرم‌های الکترونیکی و آنلاین است. این ابزار، بدون نیاز به دانش برنامه‌نویسی وب، با استفاده از فیلدهای اطلاعاتی تعریف شده و قابلیت Drag & Drop، افراد را قادر می‌سازد تا فرم‌های مورد نیاز خود را طراحی و در پلتفرم‌های مختلف منتشر کنند، از جمله اتوماسیون اداری و وب‌سایت‌ها.

بزرگ‌ترین مزیت استفاده از فرم‌ سازها، ثبت ساختاریافته داده‌ها و اطلاعات است؛ این اطلاعات ساختاریافته می‌توانند در نرم‌افزارهای دیگر مانند گزارش ساز مورد استفاده قرار گیرند. 

### فواید استفاده از فرم‌ساز 
-	بهبود تجربه مشتری
-	گزارش خودکار
-	بهبود سرعت در جمع آوری اطلاعات
-	بهبود در سطح صحت اطلاعات


<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Business/WhatIsBpms" target="_blank">نرم افزار bpms چیست؟</a></p></strong></blockquote>

### تفاوت بین فرم ساز و BPMS

**1-	امکانات و قابلیت ها**

قابلیت‌ها و امکانات موجود در نرم‌افزار فرم‌ساز، به طراحی فرم‌ها و سفارشی‌سازی آن‌ها کمک می‌کند؛ از سوی دیگر، ابزارها و امکانات موجود در نرم‌افزار BPMS، همگی به منظور بهبود طراحی و مدیریت فرآیندها و اتوماسیون آن‌ها طراحی شده‌اند.

**2-	انعطاف پذیری**

سازمان‌ها می‌توانند از نرم‌افزار BPMS به جهت بهینه‌سازی و مطابق با نیازهای خود استفاده کنند؛ به عبارت دیگر، نرم‌افزار BPMS قابلیت تطابق با نیازهای مختلف سازمان و سیستم‌ها را دارد، در حالی که در نرم افزار فرم‌ساز، انعطاف‌پذیری کمتری مشاهده می‌شود.

**3-	تامین امنیت اطلاعات**

هر دو نرم‌افزار اطلاعات و داده‌های کاربران خود را محافظت می‌کنند، اما نرم‌افزار BPMS دارای قابلیت‌های پیشرفته‌تری در مقابله با تهدیدات امنیتی است. این نرم‌افزار از پروتکل‌های امنیتی با سطوح بالاتر برای حفاظت از اطلاعات سیستم و کاربران بهره می‌برد.

**4-	هدف و کاربرد**

استفاده از نرم‌افزار فرم‌ساز به منظور طراحی فرم‌های الکترونیکی در کمترین زمان و جمع‌آوری و ثبت داده‌ها و اطلاعات به صورت ساختاریافته می‌باشد؛ در حالی که هدف استفاده از نرم‌افزار BPMS، تعریف و طراحی فرآیندها و خودکارسازی آنهاست.

**5-	 هزینه پیاده سازی**

هزینه پیاده‌سازی نرم‌افزار BPMS در یک سازمان نسبت به هزینه راه‌اندازی نرم‌افزار فرم‌ساز بیشتر است؛ زیرا نرم‌افزار BPMS دارای امکانات فراوان‌تری است و کاربردهای گسترده‌تر و تخصصی‌تری دارد؛ در عوض، نصب و راه‌اندازی نرم‌افزار فرم‌ساز با هزینه کمتر و در زمان کوتاه‌تری انجام و به کاربران ارائه می‌شود.

**6-	سرعت پیاده سازی**

عملکرد و بهره‌وری در استفاده از نرم‌افزار فرم‌ساز نسبت به BPMS بسیار بالاتر است؛ یکپارچگی BPMS با سایر سیستم‌ها، آماده‌سازی زیرساخت‌ها و طراحی فرآیندها در آن، زمان بیشتری نسبت به نرم‌افزار فرم‌ساز را می‌طلبد.

**7-	مدیریت چرخه حیات فرآیند**

هدف اصلی توسعه نرم‌ افزار BPMS، مدیریت چرخه حیات فرآیندها بوده است؛ مدیریت چرخه حیات فرآیند، شامل طراحی، اجرا، پیاده‌سازی و مانیتورینگ فرآیندهای تعریف شده می‌شود.

**8-	تعیین شروط و جریان کار**

در نرم‌افزار BPMS، می‌توانید شروط مختلفی برای ایجاد جریان کار و خودکارسازی فرآیندها تعریف کنید. اما در فرم‌ساز، تعریف جریان کار ممکن نیست و تنها می‌توانید از شروط منطقی برای دریافت اطلاعات از پایگاه داده یا نمایش خروجی فرم استفاده کنید.

**9-	میزان نیاز به دانش برنامه نویسی**

استفاده از فرم ساز نیاز به دانش کمتر برنامه‌نویسی برای اعمال تغییرات  دارد، در حالی که  BPMS به میزان بیشتری از دانش برنامه‌نویسی وب نیاز دارد.

**10-	نسخه بندی فرآیندها**

در BPMS، دسترسی به نسخه‌های قبلی فرآیندها فراهم است، اما در فرم ساز، تنها به آخرین نسخه از فرم دسترسی دارید.

آینده دیجیتال سازمان خود را شکل دهید. برای مشاوره رایگان و انتخاب بهترین راهکار اتوماسیون، همین امروز با <a href="https://www.hooshkar.com" target="_blank">هوشکار پرداز</a> تماس بگیرید.