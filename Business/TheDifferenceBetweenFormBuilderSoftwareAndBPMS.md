---
title: 10 تفاوت نرم افزار فرم ساز و BPMS  
author: سمانه رشوند - فربد وزیرمختار
description: این مقاله به تشریح تفاوت‌های کلیدی بین دو ابزار مهم در حوزه مدیریت فرآیندهای کسب و کار می‌پردازد
dateModified: 2024/06/19
datePublished: 2024/06/19
uid: Business/TheDifferenceBetweenFormBuilderSoftwareAndBPMS
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند</summary>
  <ul>
    <li>نرم افزار فرم ساز چیست؟</li>
    <li>نرم افزار bpms چیست؟</li>
    <li>تفاوت بین نرم افزار فرم‌ساز و BPMS</li>
  </ul>
</details>
</blockquote>

این مقاله به بررسی دو ابزار مهم در زمینهٔ مدیریت فرآیند های کسب و کار می‌پردازد. ابتدا به معرفی نرم‌ افزار فرم ‌ساز می‌پردازیم. این نرم ‌افزار امکاناتی ارائه می‌دهد که افراد بتوانند فرم‌های مورد نیاز خود را طراحی و منتشر کنند.

سپس به معرفی نرم‌ افزار مدیریت فرآیند های کسب و کار یا BPMS می‌پردازیم که یک ابزار جامع و بسیار مفید برای طراحی و اتوماسیون فرایند های کسب و کار است. این نرم‌ افزار از اهمیت ویژه‌ای برخوردار بوده و در بسیاری از زمینه‌های کاربردی مورد استفاده قرار می‌گیرد.
در ادامه، به تفاوت‌های مهم بین این دو ابزار پرداخته و نقاط قوت و ضعف هرکدام را مورد بررسی قرار می‌دهیم.

## نرم افزار فرم ساز چیست؟
<a href="https://www.hooshkar.com/Software/Fennec/Module/FormBuilder" target="_blank">نرم افزار فرم ساز</a>، یک ابزار برای طراحی و ساخت انواع فرم‌های الکترونیکی و آنلاین است. این ابزار، بدون نیاز به دانش برنامه‌نویسی وب، با استفاده از فیلدهای اطلاعاتی تعریف شده و قابلیت Drag & Drop، افراد را قادر می‌سازد تا فرم‌های مورد نیاز خود را طراحی و در پلتفرم‌های مختلف منتشر کنند، از جمله اتوماسیون اداری و وب‌سایت‌ها.
بزرگ‌ترین مزیت استفاده از این نرم‌افزار و فرم‌های الکترونیکی، ثبت ساختاریافته داده‌ها و اطلاعات است؛ این اطلاعات ساختاریافته می‌توانند در نرم‌افزارهای دیگر مانند گزارش ساز مورد استفاده قرار گیرند. 



## نرم افزار bpms چیست؟ 
<a href="https://www.hooshkar.com/Software/Fennec/Module/BPMS" target="_blank">نرم ‌افزار مدیریت فرآیند</a>های کسب و کار، که به اختصار <a href="https://www.hooshkar.com/Wiki/Business/WhatIsBpms" target="_blank">BPMS</a> نامیده می‌شود، یک ابزار جامع و بسیار مفید برای طراحی و مدل‌سازی فرآیندهای قابل پیش‌بینی و اتوماسیون آنها است. این نرم‌افزار از اهمیت ویژه‌ای برخوردار بوده و در بسیاری از زمینه‌های کاربردی مورد استفاده قرار می‌گیرد.

### تفاوت بین نرم افزار فرم‌ساز و BPMS

**1-	هدف و کاربرد**

استفاده از نرم‌افزار فرم‌ساز به منظور طراحی فرم‌های الکترونیکی در کمترین زمان و جمع‌آوری و ثبت داده‌ها و اطلاعات به صورت ساختاریافته می‌باشد؛ در حالی که هدف استفاده از نرم‌افزار BPMS، تعریف و طراحی فرآیندها و خودکارسازی آنهاست.

**2-	امکانات و قابلیت ها**

قابلیت‌ها و امکانات موجود در نرم‌افزار فرم‌ساز، به طراحی فرم‌ها و سفارشی‌سازی آن‌ها کمک می‌کند؛ از سوی دیگر، ابزارها و امکانات موجود در نرم‌افزار BPMS، همگی به منظور بهبود طراحی و مدیریت فرآیندها و اتوماسیون آن‌ها طراحی شده‌اند.

**3-	تامین امنیت اطلاعات**

هر دو نرم‌افزار از اطلاعات و داده‌های کاربران خود محافظت می‌کنند؛ اما نرم‌افزار BPMS در برابر تهدیدات امنیتی دارای قابلیت‌های بیشتری است. این نرم‌افزار از پروتکل‌های امنیتی با سطح بالاتری برای حفاظت از اطلاعات سیستم و کاربران استفاده می‌کند.

**4-	انعطاف پذیری**

سازمان‌ها می‌توانند از نرم‌افزار BPMS برای بهینه‌سازی و استفاده مطابق با نیازهای خود استفاده کنند؛ به عبارت دیگر، نرم‌افزار BPMS قابلیت تطابق با نیازهای مختلف سازمان و سیستم‌ها را دارد، در حالی که در نرم افزار فرم‌ساز، اندکی کمتر از انعطاف‌پذیری و وفق‌پذیری مشاهده می‌شود.

**5-	نسخه بندی فرآیندها**

در BPMS، دسترسی به نسخه‌های قبلی فرآیندها فراهم است، اما در فرم ساز، تنها به آخرین نسخه از فرم دسترسی دارید.

**6-	تعیین شروط و جریان کار**

در نرم‌افزار BPMS، می‌توانید شروط مختلفی برای ایجاد جریان کار و خودکارسازی فرآیندها تعریف کنید. اما در فرم‌ساز، تعریف جریان کار ممکن نیست و تنها می‌توانید از شروط منطقی برای دریافت اطلاعات از پایگاه داده یا نمایش خروجی فرم استفاده کنید.

**7-	مدیریت چرخه حیات فرآیند**

هدف اصلی توسعه نرم‌ افزار BPMS، مدیریت چرخه حیات فرآیندها بوده است؛ مدیریت چرخه حیات فرآیند، شامل طراحی، اجرا، پیاده‌سازی و مانیتورینگ فرآیندهای تعریف شده می‌شود.

**8-	سرعت پیاده سازی**

عملکرد و بهره‌وری در استفاده از نرم‌افزار فرم‌ساز نسبت به BPMS بسیار بالاتر است؛ یکپارچگی BPMS با سایر سیستم‌ها، آماده‌سازی زیرساخت‌ها و طراحی فرآیندها در آن، زمان بیشتری را می‌طلبد نسبت به نرم‌افزار فرم‌ساز.

**9-	میزان نیاز به دانش برنامه نویسی**

استفاده از نرم افزار فرم ساز کمتر نیاز به دانش برنامه‌نویسی برای اعمال تغییرات در تنظیمات دارد، در حالی که نرم‌افزار BPMS به میزان بیشتری از دانش برنامه‌نویسی وب استفاده می‌کند.

**10-	 هزینه پیاده سازی**

هزینه پیاده‌سازی نرم‌افزار BPMS در یک سازمان نسبت به هزینه راه‌اندازی نرم‌افزار فرم‌ساز بیشتر است؛ زیرا نرم‌افزار BPMS دارای امکانات فراوان‌تری است و کاربردهای گسترده‌تر و تخصصی‌تری دارد؛ در عوض، نصب و راه‌اندازی نرم‌افزار فرم‌ساز با هزینه کمتر و در زمان کوتاه‌تری انجام می‌شود و به کاربران ارائه می‌شود.

