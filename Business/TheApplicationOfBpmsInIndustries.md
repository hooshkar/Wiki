---
title: کاربرد نرم افزار مدیریت فرایند در صنایع
author: سمانه رشوند - فربد وزیرمختار
description: BPMS در صنایع مختلفی از جمله صنعت داروسازی و بهداشت، مدیریت تأمین و موجودی، مدیریت ایمنی و حفاظت از محیط زیست، هوش تجاری، مدیریت اسناد و مدیریت دسترسی و امنیت کاربرد دارد.
dateModified: 2024/06/13
datePublished: 2024/05/27
uid: Business/TheApplicationOfBpmsInIndustries
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند:</summary>
  <ul>
    <li>آشنایی با سیستم‌های مدیریت فرآیند کسب و کار (BPMS)</li>
    <ul>
     <li>1. کاربرد مدیریت فرایند در صنایع گاز، نفت و پتروشیمی</li>
     <li>2. کاربرد BPMS بر هوش تجاری (BI)</li>
     <li>3. کاربرد BPMS در سامانه مدیریت اسناد (DMS)</li>
     <li>4. کاربرد BPMS در حوزه صنعت داروسازی و بهداشت</li>
    </ul>
  </ul>
</details>
</blockquote>

![کاربرد bpms در صنایع](./Images/ApplicationOfProcessManagementSoftwareInIndustries.webp)

<a href="https://www.hooshkar.com/Wiki/Business/WhatIsBpms" target="_blank">BPMS</a> در صنایع مختلفی از جمله صنعت داروسازی و بهداشت، مدیریت تأمین و موجودی، مدیریت ایمنی و حفاظت از محیط زیست، هوش تجاری، مدیریت اسناد و مدیریت دسترسی و امنیت کاربرد دارد. این ابزار به شرکت‌ها کمک می‌کند تا عملکرد خود را بهبود بخشند و به ارائه خدمات بهتری برای مشتریان خود بپردازند.

<blockquote style="background-color:#f5f5f5; padding:0.5rem">
<p><strong>آشنایی با <a href="https://www.hooshkar.com/Software/Fennec/Module/BPMS" target="_blank">نرم افزار BPMS ایرانی 
</a>فِنِک</p></strong></blockquote>

## آشنایی با سیستم‌های مدیریت فرآیند کسب و کار (BPMS)

نرم ‌افزار مدیریت فرآیند کسب و کار (BPMS) ابزاری ساده و قابل فهم است که به سازمان‌ها کمک می‌کند تا فرآیندهای تجاری خود را شناسایی، مدل‌سازی، خودکارسازی و تحلیل کنند، سپس این فرآیندها را به صورت نرم‌افزاری اجرا، مدیریت و بهبود ببخشند.

همچنین، این نرم افزار به سازمان یا شرکت کمک می‌کند تا داده‌های خود را جمع‌آوری و یکپارچه‌سازی کند و از آنها برای بهینه‌سازی فرآیندهای تجاری اساسی استفاده نماید.

### 1. کاربرد مدیریت فرایند در صنایع گاز، نفت و پتروشیمی

می‌تواند مدیریت فرآیندهای حفاری، استخراج، تصفیه و رفع عیوب را شامل شود. با بهره‌گیری از BPMS، قابلیت بهبود جریان کار، کاهش زمان تولید و ارتقاء کیفیت محصولات فراهم می‌شود.

همچنین در این صنایع اهمیت مدیریت ایمنی و حفاظت از محیط زیست بسیار زیاد است. با بهره‌گیری از نرم‌افزار BPMS، می‌توان فرآیندهای مرتبط با ایمنی کارکنان، پیشگیری از حوادث، مدیریت مواد خطرناک، کنترل آتش و انفجار و همچنین تدابیر محیط زیست را به صورت سیستماتیک و هماهنگ مدیریت کرد.

### 2. کاربرد BPMS بر هوش تجاری (BI)

**1.2. جمع آوری اطلاعات**

BPMS می‌تواند به عنوان یک پلتفرم جمع‌آوری داده‌ها عمل کرده و به طور خودکار اطلاعات مرتبط با فرآیندهای کسب و کار را از منابع مختلف جمع‌آوری نماید. این سامانه توانایی ذخیره این اطلاعات را در یک مکان مشترک دارد، این امکان را به کاربران می‌دهد تا به صورت جامع به داده‌ها نگاه کرده و بر اساس آن‌ها تحلیل‌ها و گزارش‌های مورد نیاز خود را ارائه دهند.

**2.2. تجزیه و تحلیل اطلاعات**

با ارائه ابزارها و قابلیت‌های تحلیلی، BPMS به کاربران این امکان را می‌دهد که داده‌ها را تجزیه و تحلیل کرده و الگوها، روندها و ارتباطات کلیدی در فرآیندهای کسب و کار را شناسایی نمایند. این تحلیل‌ها می‌توانند به تصمیم‌گیری‌های استراتژیک کمک کرده و بهبودهای لازم را در فرآیندها ایجاد نمایند.

<blockquote style="background-color:#f5f5f5; padding:0.5rem"><p><strong>بیشتر بخوانید: <a href="https://www.hooshkar.com/Wiki/Business/WhatIsBpmn" target="_blank">BPMN چیست؟</a></p></strong></blockquote>

### 3. کاربرد BPMS در سامانه مدیریت اسناد (DMS)

**1.3. اندازه‌گیری اتصال سامانه مدیریت اسناد (DMS) با سایر سیستم‌ها**

BPMS قادر به برقراری ارتباط مؤثر و هوشمند با سایر سیستم‌های موجود در سازمان است. به عنوان مثال، BPMS می‌تواند با سیستم مدیریت ارتباط با مشتریان (CRM)، سیستم مدیریت منابع انسانی (ERP) و سایر سیستم‌های اداری از جمله سیستم‌های مالی و حسابداری و انبارداری ارتباط برقرار کند. این اتصالات، منتقل کردن داده‌ها، اشتراک گذاری اطلاعات و هماهنگی فرآیندها بین سیستم‌ها را آسان می‌کند.

**2.3. مدیریت دسترسی و امنیت**

BPMS از اهمیت بسیاری در کنترل دسترسی و امنیت مدارک و فایل‌ها برخوردار است. این سیستم قابلیت تعیین سطوح دسترسی مختلف برای کاربران را دارد و می‌تواند بر اساس نقش و مسئولیت کاربران، به طور دقیق کنترل کند که کدام اطلاعات و فایل‌ها قابل مشاهده، ویرایش و حذف هستند. همچنین، BPMS می‌تواند برای تضمین امنیت اطلاعات و جلوگیری از دسترسی غیرمجاز و ناخواسته به مدارک، اقدامات مناسبی انجام دهد.

### 4. کاربرد BPMS در حوزه صنعت داروسازی و بهداشت

![کاربرد BPMS در حوزه صنعت داروسازی و بهداشت](./Images/BPMSInPharmaceuticalsAndHealthcare.webp)

**1.4. مدیریت عرضه و موجودی**

سیستم مدیریت فرایند در صنعت داروسازی، مدیریت تأمین مواد اولیه و مدیریت موجودی دارای اهمیت بالایی است. BPMS به شرکت‌های داروسازی کمک می‌کند تا با تنظیم تقاضا و عرضه، مدیریت تأمین‌کنندگان و مدیریت انبار، فرآیندهای مربوط به تامین و موجودی را بهبود بخشیده و هماهنگی مناسبی را فراهم کند.

**2.4. 
مدیریت بیمارستان و خدمات بهداشتی**

در صنعت بهداشت و بیمارستان، این نرم افزار  می‌تواند در مدیریت فرآیندهای مربوط به ثبت بیمار، جریان کار بخش‌ها، برنامه‌ریزی و تخصیص منابع، مدیریت و تنظیم نوبت‌دهی و همچنین ثبت و پیگیری مشخصات بیماران کمک کند. این اقدام باعث بهبود ارائه خدمات بهداشتی، کاهش زمان انتظار بیماران و بهبود مدیریت منابع بیمارستان می‌شود.
