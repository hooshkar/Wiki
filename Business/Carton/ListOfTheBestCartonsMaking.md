---
title: لیست 8 بهترین کارتن سازی‌های کشور
author: سمانه رشوند - فربد وزیرمختار
description: راهنمای انتخاب 8 تولید کننده برتر صنعت چاپ و بسته بندی در کشور. بهترین کارتن سازی را برای کسب و کار خود انتخاب نمایید
dateModified: 2024/09/07
datePublished: 2024/05/18
uid: Business/Carton/ListOfTheBestCartonsMaking
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند:</summary>
  <ul>
     <li>معرفی بهترین شرکت های کارتن سازی</li>
    <li>چاپ و بسته بندی صفا</li>
    <li>کارتن عدل البرز</li>
    <li>زرین کارتن</li>
    <li>تک کارتن اسپادانا</li>
    <li>کاسپین کارتن</li>
    <li>کارتن گلبرگ جاوید</li>
    <li>بسته بندی پارسه البرز</li>
    <li>تندیس مینو</li>
  </ul>
</details>
</blockquote> 

در زمینه صنایع بسته‌بندی و تولید کارتن، وجود شرکت‌های متعددی با تنوع فعالیت و کیفیت محصولات امری حیاتی است. این مقاله به بررسی و معرفی لیستی از بهترین کارتن‌سازی‌ها می‌پردازد که در طول سال‌ها با کیفیت و عملکرد خود، توانسته‌اند در بازارهای مختلف به جایگاهی برتر دست یابند. 

<blockquote style="background-color:#f5f5f5; padding:0.5rem">
<p><strong>آشنایی با <a href="hhttps://www.hooshkar.com/Software/PrintingAndPackaging" target="_blank">نرم افزار چاپ و بسته بندی</a> سایان</p></strong></blockquote>

## معرفی بهترین شرکت های کارتن سازی


### 1. چاپ و بسته بندی صفا

چاپ صفا، در سال 1343 در خیابان دیبا، در محدوده خیابان سعدی شهر تهران، تأسیس شد. صفا از آن زمان با استفاده از دستگاه‌های چاپ و صحافی مانند ماشین‌های افست ایدلبرگ، دستگاه‌های ملخی، لترپرس، انواع دستگاه فرم‌تاکن مفتول، طلاکوب و اشین‌های برش، فعالیت خود را آغاز کرد.

چاپ صفا با بیش از 60 سال فعالیت و حضور دو نسل در صنعت چاپ و بسته‌بندی ایران، به عنوان یکی از شرکت‌های پیشرو در صنعت چاپ کشور شناخته می‌شود. این مجموعه به دارا بودن طیف گسترده‌ای از توانمندی‌ها پرداخته است و به طور مداوم در حال گسترش و بهبود آن است.

### 2. کارتن عدل البرز

این واحد در سال 1375 با مساحت 1000 متر مربع در شهر صنعتی البرز تأسیس شده است. از آن زمان با بهره‌گیری از نیروهای مجرب و استفاده از دانش فنی در حوزه‌ی چاپ و بسته‌بندی، توانسته است توسعه خود را در شهرک صنعتی لیا با مساحت 8000 متر مربع ادامه دهد. این واحد با بهره‌گیری از امکانات روز و دانش فنی در زمینه‌ی چاپ و بسته‌بندی، توانسته است رضایت بسیاری از صنایع داخلی از جمله صنایع هوافضا، خودروسازی، نساجی، شوینده‌ها، کانی‌های غیرفلزی و... را به دست آورد.

در حال حاضر، این واحد به عنوان یکی از قطب‌های مهم تولید انواع ورق‌های 3 لایه و 5 لایه و سینگل 2 لایه و 4 لایه با فلوت‌های A، C، B، E، AB، AE، CB و CE فعالیت می‌کند. همچنین، این واحد قادر به تولید انواع کارتن‌های معمولی، صادراتی، دایکاتی، صفحه و منقسم، جعبه‌های فانتزی و لمینیتی با طرح و رنگ‌های ویژه و گرماژ مختلف بر اساس نیاز مشتریان با رعایت استانداردهای تعیین شده اروپا است. این واحد در سطح کشور و بین‌الملل به عنوان یکی از مهم‌ترین منابع خدمات چاپ و بسته‌بندی فعالیت می‌کند.

### 3. زرین کارتن

شرکت صنایع نمونه زرین در سال 1376 کار خود را آغاز کرد و اکنون با چندین سال تجربه در زمینه تولید انواع کارتن، به یک تولیدکننده بزرگ در این حوزه تبدیل شده است. هر ساله، این شرکت با ارائه تجهیزات و روش‌های روز دنیا، به بهبود کیفیت محصولات خود می‌پردازد.

توانایی‌های این شرکت شامل تولید روزانه 1000 متر کارتن، تولید انواع کارتن‌های سه لا، پنج لا، دایکات و لمینیتی با ابعاد 240 و چاپ دو رنگ می‌باشد. همچنین شرکت زرین قادر به چاپ و دایکات انواع کارتن جهت بسته‌بندی‌های ثانویه با ابعاد و اندازه‌های مختلف و نصب انواع دستگیره بر روی کارتن می‌باشد.


### 4. تک کارتن اسپادانا

شرکت تک کارتن اسپادانا از سال 1382 در اصفهان فعالیت خود را در زمینه تولید کارتن و جعبه‌های بسته‌بندی آغاز کرده است. این واحد تولیدی همواره تلاش می‌کند تا با استفاده از جدیدترین
ماشین‌آلات صنعتی، در جهت پیشرفت و تحولات صنعت چاپ و بسته‌بندی، محصولات با کیفیت و مرغوب تولید کند.

در شرکت اسپادانا، فرآیند کامل تبدیل ورق به جعبه‌، از مراحل طراحی و نمونه‌سازی گرفته تا چاپ، لمینت، دایکات و بسته‌بندی، به صورت متمرکز انجام می‌شود.

### 5. کاسپین کارتن

 این کارخانه پیشرو، در سال 1384 در شهرک صنعتی مامونیه ساوه راه‌اندازی شد تا به تأمین نیازهای صنایع مختلف کشور در زمینه کارتن بپردازد. پس از 6 سال، با به‌روزرسانی تمامی دستگاه‌ها و خطوط تولید و با مساحتی 4 هکتاری و ظرفیت تولید 70 هزار تن در سال، به بزرگ‌ترین تولیدکننده انواع کارتن در ایران تبدیل شد.

طی حدود دو دهه فعالیت، کاسپین کارتن به یک نام معتبر در صنعت بسته‌بندی کشور تبدیل شده است. این واحد توانسته محصولات خود را برای صنایع متعددی نظیر صنایع غذایی، کاشی و سرامیک، پتروشیمی، شوینده، دارویی، روغن صنعتی و لوازم خانگی در داخل کشور و همچنین کشورهای همسایه تولید کند.

###  6. کارتن گلبرگ جاوید

فعالیت کارتن گلبرگ از سال 1389، با یک رونمایی دوستانه و بهره‌گیری از دستگاه‌های ساده کارتن‌سازی شروع شد. امروزه، با بهره‌گیری از یک تیم فنی متعهد، این شرکت توانسته است در زمینه طراحی، چاپ و ساخت انواع کارتن‌های 3 لا و 5 لا، E فلوت، B فلوت، C فلوت ، همچنین کارتن‌های معمولی، دایکاتی و لمینتی با اتصال منگنه و چسب، نیازهای کارخانجات تولیدی و صنعتی کشور را برآورده می‌کند.

کارتن‌سازی گلبرگ افتخار همکاری با شرکت‌های معتبر در سرتاسر کشور را در پرونده‌ی کاری خود دارد.

1. هایپ (نوشابه انرژی‌زا در تهران)
2. تبرک (گروه صنایع غذایی تبرک در خراسان)
3. ترخینه (گروه صنایع غذایی ترخینه)
4. به به (لواشک به به)
5. گلکسی (تن ماهی گلکسی در فریدون‌شهر)
6. زاگرس (پتروشیمی زاگرس در تهران)
7. شبنم (تن ماهی و انواع کنسرویجات در قم)
8. فتح (قطعات خودرو در نظرآباد)
9. گلیاب (حلوا شکری در دزفول)
10. سوزان (زغال در کرمان)
11. بیدمشک (کشت و صنعت بیدمشک در بیرجند)
12. سیمره (انواع ترشی و خیارشور در دره‌شهر ایلام) و...

### 7. بسته بندی پارسه البرز

صنایع بسته‌بندی پارسه البرز، فعالیت خود را از سال 1390، آغاز کرد. این واحد، با استفاده از دانش فنی و تجربه 30 ساله خود در صنعت مواد غذایی، موفق به پشت سرگذاشتن بازار پرتلاطم پس از تحریم‌ها شد. هدف اصلی این مجموعه همواره کسب رضایت کامل شرکای تجاری خود بوده و هست. 

برای رسیدن به این هدف، این مجموعه بر صداقت و درستکاری تاکید دارد و با وجود چالش‌ها و تنش‌های بازار، به تعهد خود در ارائه خدمات به مشتریان پایبند بوده و توانسته است رضایت صد درصدی شرکای تجاری خود را جلب کند. صنایع بسته‌بندی پارسه البرز، با استفاده از تجربه، نیروی جوان و متعهد خود، آماده پاسخگویی به تمامی نیازهای مشتریان در زمینه بسته‌بندی است.

### 8. تندیس مینو

گروه صنعتی مینو با هدف تکمیل زنجیره تامین مواد اولیه شرکت‌های تولیدی، در سال ۱۳۹۹، شرکت صنایع چاپ و بسته‌بندی تندیس مینو را تأسیس کرد. 

تمام تجهیزات و ماشین‌آلات شرکت از بهترین تولیدکنندگان این صنعت در خارج از کشور تهیه شده و با حضور متخصصین و کارشناسان خارجی نصب شده است. .

شرکت صنایع چاپ و بسته‌بندی تندیس مینو قادر است روزانه 500 هزار متر مربع ورق 3 لایه و 5 لایه با فلوت‌های C، B، و E تولید کند.همچنین، این مجموعه به منظور ارائه محصولات با کیفیت استاندارد، با تجهیزات آزمایشگاهی کامل و مدرن مجهز شده است.

---
با افتخار به اطلاع می‌رسانیم که برترین شرکت‌های صنعت کارتن‌سازی، چاپ و بسته‌بندی، از نرم‌افزار تخصصی **<a href="https://www.hooshkar.com/Software/Sayan" target="_blank">سایان</a>** بهره می‌برند. این امر نشان‌دهنده کیفیت و کارآمدی بالای نرم‌افزار ما در این حوزه است.

آیا مایلید اطلاعات بیشتری درباره ویژگی‌های این نرم‌افزار کسب نمایید؟ با کارشناسان **<a href="https://www.hooshkar.com" target="_blank">هوشکار</a>** در ارتباط باشید.

