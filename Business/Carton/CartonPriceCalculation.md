---
title: محاسبه قیمت کارتن 
author: فربد وزیرمختار - سمانه رشوند
description: این مقاله به طور خلاصه به روش‌های محاسبه قیمت کارتن با در نظر گرفتن ابعاد، نوع کاغذ، چاپ و سایر عوامل تأثیرگذار می‌پردازد. 
dateModified: 2024/06/18
datePublished: 2024/05/20
uid: Business/Carton/CartonPriceCalculation
---

<blockquote style="background-color:#eeeefc; padding:0.5rem">
<details>
  <summary>آنچه در این مطلب خواهید خواند</summary>
  <ul>
     <li>چگونه قیمت کارتن محاسبه می‌شود؟</li>
    <li>عوامل تأثیرگذار در محاسبه قیمت کارتن چیست؟</li>
    <li>قیمت گذاری مختلف انواع کارتن</li>
    <li>قیمت کارتن ساده</li>
    <li>قیمت کارتن لمینتی</li>
    <li>قیمت کارتن هارد باکس یا تاشو</li>
    <li>نرم افزار کارتن سازی سایان</li>
    <li>چرا باید از نرم‌افزار کارتن‌سازی استفاده کرد؟</li>
  </ul>
</details>
</blockquote>

در صنعت بسته‌بندی، محاسبه قیمت کارتن از اهمیت ویژه‌ای برخوردار است. این مقاله به بررسی روش‌ها و فرمول‌های مورد استفاده برای محاسبه هزینه کارتن می‌پردازد و با توجه به سه متغیر اصلی که شامل ابعاد کارتن است، راهنمایی کاملی را برای فروشندگان و تولیدکنندگان فراهم می‌کند. همچنین، عوامل تأثیرگذار در محاسبه قیمت کارتن و انواع مختلف آن نیز مورد بررسی قرار می‌گیرد. 

در پایان، به معرفی نرم ‌افزار کارتن‌ سازی سایان پرداخته می‌شود که امکان محاسبه دقیق و مدیریت کامل فرآیند تولید و بسته‌بندی را فراهم می‌کند. 

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Business/CartonIndustryMachinery" target="_blank">آشنایی با ماشین الات کارتن سازی</a></p></strong></blockquote>

## چگونه قیمت کارتن محاسبه می‌شود؟

![محاسبه قیمت کارتن](./Images/CartonPriceCalculation.webp)

برای محاسبه هزینه کارتن، سه متغیر اساسی وجود دارد که هر فروشنده باید اطلاعاتی درباره آن‌ها داشته باشد، این متغیرها ابعاد کارتن هستند که شامل موارد زیر می‌شوند:

-	طول کارتن به واحد سانتی‌متر
-	عرض کارتن به واحد سانتی‌متر
-	ارتفاع کارتن به واحد سانتی‌متر

برای محاسبه طول کارتن از فرمول زیر استفاده می‌کنیم: 

(طول × 2 + عرض + عرض + 4 = طول کارتن)

برای تعیین عرض از فرمول زیر استفاده می‌کنیم: (ارتفاع + عرض = عرض کارتن)
سپس بعد از به دست آوردن طول و عرض کارتن، این فرمول برای محاسبه هزینه ورقی که در تولید انواع کارتن استفاده می‌شود، به کار می‌رود:

ضرب طول، عرض و قیمت ورق خام کارتن برای محاسبه هزینه ورق کارتن.

**نکته: قیمت ورق خام کارتن را می‌توان از طریق استعلام دریافت کرد.**

با استفاده از این فرمول، ما تنها قیمت ورق کارتن را داریم. برای محاسبه هزینه کل کارتن، باید حدود 5 تا 15 درصد به این مبلغ اضافه کنیم، که شامل هزینه‌های مربوط به کار، چاپ و سایر عوامل در تولید کارتن می‌شود.

### عوامل تأثیرگذار در محاسبه قیمت کارتن چیست؟

مشخصات محصول و شکنندگی: هرچه نیازمندی‌های بسته‌بندی محصول پیچیده‌تر باشند، هزینه بیشتری باید برای بسته‌بندی آن مدنظر گرفته شود. همچنین، کارتن‌های بزرگتر به طور کلی نیاز به هزینه بیشتری دارند.

-	نوع چاپ
-	سادگی یا پیچیدگی کارتن
-	تعداد رنگ‌های چاپ
-	نوع کاغذ رویه
-	نوع کاغذ فلوت
-	نوع کاغذ زیره
-	هزینه کلیشه
-	هزینه قالب
-	هزینه طراحی
-	هزینه ارسال

### قیمت گذاری مختلف انواع کارتن

![قیمت گذاری انواع کارتون](./Images/PricingOfAllTypesOfCartons.webp)

در روش محاسبه قیمت کارتن، هر نوع کارتن بر اساس تعداد لایه‌ها و نوع کاغذ استفاده شده در هر لایه قیمت‌گذاری می‌شود. اشتباه است که تصور کنیم کارتن با تعداد لایه‌های کمتر هزینه کمتری دارد زیرا قیمت هر ورق کارتن بر اساس نوع کاغذ آن تعیین می‌شود و این قیمت‌ها با هم متفاوت است.

### قیمت کارتن ساده

در فرآیند محاسبه قیمت کارتن، توجه به تعداد عملیاتی که بر روی آن انجام شده است بسیار حیاتی است. کارتن‌های ساده یا معمولی، به دلیل داشتن قالب استاندارد و ویژه، کمترین حجم دور ریز را دارند. این امر باعث می‌شود قیمت آن‌ها نسبت به سایر انواع کارتن‌ها کمتر باشد و بیشترین انعطاف را برای استفاده در موارد مختلف فراهم کند.

<blockquote style="background-color:#f5f5f5; padding:0.5rem">
<p><strong>بیشتر بخوانید: <a href="https://www.hooshkar.com/Wiki/Business/CartonIndustryMachinery" target="_blank">راهمایی صفر تا صد راه اندازی کارخانه کارتن سازی</a></p></strong></blockquote>

### قیمت کارتن لمینتی

استفاده از کارتن لمینتی نسبت به کارتن معمولی، برای افزایش مقاومت و زیبایی محصول، بسیار رایج است. این نوع کارتن از چند لایه انعطاف‌پذیر تشکیل شده است که توسط چسب سلیکاتی به هم متصل می‌شوند، این ویژگی‌ها باعث افزایش مقاومت کارتن می‌شود، اما همزمان قیمت آن نیز افزایش می‌یابد. از طرفی، زیبایی بیشتر این نوع کارتن در بازاریابی محصولات نقش مهمی ایفا می‌کند و می‌تواند جذابیت ویژه‌ای به محصولات ببخشد.

### قیمت کارتن هارد باکس یا تاشو

بسیاری از شرکت‌ها تمایل دارند محصولات خود را در جعبه‌های هارد باکس بسته بندی کنند؛ زیرا این عمل اغلب بازاریابی محصول را تقویت می‌کند اما زمانی که مشتریان فاکتور خرید جعبه‌های هارد باکس را مشاهده می‌کنند، ممکن است شگفت‌زده شوند. جعبه‌های هارد باکس، به عنوان جعبه‌های مقاوم و با کیفیت شناخته می‌شوند که ارزش محصول را در نظر مشتریان افزایش می‌دهند و جذابیت آن را دو چندان می‌کنند. این موضوع می‌تواند به افزایش فروش منجر شود.


اما در عین حال، هزینه‌های بالای تولید یا خرید جعبه‌های هارد باکس گاهی غیرقابل پرداخت به نظر می‌رسد. این هزینه‌های بالا ممکن است باعث شود که کمترین تعداد از مشتریان به دنبال جعبه‌های هارد باکس بروند.

### نرم افزار کارتن سازی سایان

با استفاده از یک نرم افزار کارتن سازی دقیق و جامع، از مرحله دریافت سفارش تا تحویل کالا به مشتری و صدور صورتحساب، می‌توانید کل فرآیند کارتن‌سازی را به صورت یکپارچه، ثبت، کنترل و مدیریت نمایید. نرم‌افزار کارتن سازی سایان به عنوان یکی از اولین و موفق‌ترین نرم‌افزارهای موجود در این زمینه، امکان دسترسی سریع و آسان به گزارش‌های دقیق و یکپارچه را فراهم می‌کند. 

این نرم‌افزار با ارائه یکپارچگی، امکان ثبت اسناد مرتبط به صورت خودکار را فراهم می‌سازد، به طوری که با ثبت یک عملیات، سایر اسناد مرتبط نیز به ‌طور خودکار ثبت می‌شوند.

### چرا باید از نرم‌ افزار کارتن ‌سازی استفاده کرد؟

1. محاسبه هزینه کارتن
2. فرمول‌بندی مصرف کارتن
3. محاسبه مساحت به صورت خودکار
4. اسناد مصرف و ضایعات
5. تعریف سفارشات مشتری و...

------
آماده به محاسبه هزینه کارتن خود هستید؟ با نرم افزار کارتن سازی سایان، این کار به راحتی انجام می شود برای اطلاعات بیشتر <a href="https://www.hooshkar.com/Software/PrintingAndPackaging/Package/Carton">اینجا</a> کلیک کنید