---
title: نکات مهم در انتخاب نرم افزار حقوق و دستمزد 
author: سمانه رشوند - فربد وزیرمختار
description: این مقاله به بررسی نکات اساسی برای انتخاب نرم‌افزار مناسب مدیریت حقوق و دستمزد می‌پردازد، که شامل انواع وضعیت‌های افراد، کیفیت جمع‌آوری داده‌ها، روش‌های کنترلی، قابلیت محاسبه معوقات و ارائه گزارشات دقیق است.
dateModified: 2024/07/13
datePublished: 2024/07/13
uid: Business/KeyConsiderationsInChoosingPayrollSoftware
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند:</summary>
  <ul>
    <li>توانایی تعریف پارامتریک برای وضعیت‌های مختلف افراد</li>
    <li>روش‌های جمع‌آوری اطلاعات</li>
    <li>روش‌های کنترلی در نرم ‌افزار مدیریت حقوق و دستمزد</li>
    <li>قابلیت محاسبه معوقات توسط نرم ‌افزار مدیریت حقوق و دستمزد</li>
    <li>محاسبه معوقه‌های مربوط به احکام و عملکرد</li>
    <li>قابلیت ارائه گزارشات دقیق داخلی در سازمان</li>
    <li>قابلیت ارسال فیش حقوقی الکترونیکی از طریق وب در نرم‌افزار</li>
    <li>ارسال تحت وب الکترونیکی فیش حقوقی</li>
    <li>پشتیبانی از گونه‌های مختلف فرمت‌های فایل</li>
    <li>درج تاریخ در فرمول‌های محاسباتی</li>
    <li>چرا باید از نرم‌افزار حقوق و دستمزد سایان استفاده کنیم؟</li>
  </ul>
</details>
</blockquote>

نرم‌ افزارهای مدیریت حقوق و دستمزد نقش کلیدی در کاهش هزینه‌ها، افزایش کارایی و بهبود فرآیندهای پرداخت برای سازمان‌ها ایفا می‌کنند. انتخاب مناسب‌ترین نرم‌افزار در این زمینه می‌تواند به سازمان‌ها کمک کند تا به اهداف خود در زمینه‌های مختلف از جمله پیاده‌سازی قوانین و مقررات، محاسبه دقیق حقوق و مزایا، مدیریت کارکرد کارکنان و ارائه گزارشات مالی دست یابند.

اما نکات مهمی وجود دارد که باید در هنگام انتخاب چنین نرم‌افزاری مد نظر قرار گیرد. در این مقاله، به ۱۰ نکته کلیدی در انتخاب نرم‌افزار مدیریت حقوق و دستمزد اشاره خواهیم کرد تا به شما کمک کنیم تا با در نظر گرفتن این معیارها، بهترین گزینه را برای سازمان خود برگزینید.

### 1.	توانایی تعریف پارامتریک برای وضعیت‌های مختلف افراد

اگر نرم افزار قابلیت تعریف وضعیت‌های متنوع افراد مانند انواع بیمه‌ها، وضعیت‌های استخدام، تخفیفات و افزایش‌ها و غیره را دارا باشد، امکان دریافت گزارشات دقیق، فیش حقوقی و لیست‌های مورد نیاز فراهم می‌شود.

### 2.	روش‌های جمع‌آوری اطلاعات

یکی از عوامل مهم در انتخاب یک نرم‌افزار مدیریت حقوق و دستمزد، کیفیت جمع‌آوری اطلاعات است. این نرم‌افزار باید قادر باشد در زمان مناسب اطلاعات را جمع‌آوری کرده و مبالغ پرداختی را به دقت محاسبه کند.

### 3.	روش‌های کنترلی در نرم ‌افزار مدیریت حقوق و دستمزد

یکی از معیارهای مهم در انتخاب یک نرم‌افزار مناسب مدیریت حقوق و دستمزد، وجود راه‌های کنترلی است که از سوءاستفاده و پرداخت غیرقانونی جلوگیری می‌کند.

### 4.	قابلیت محاسبه معوقات توسط نرم ‌افزار مدیریت حقوق و دستمزد

این ویژگی باعث می‌شود نرم‌افزار قادر به محاسبه معوقات شود و در صورت افزایش آیتم‌های احکام کاری، محاسبات حقوقی که با تأخیر اعلام می‌شوند، با مشکل مواجه نشوند.

### 5.	محاسبه معوقه‌های مربوط به احکام و عملکرد

نرم‌افزار مدیریت حقوق و دستمزد باید قادر به محاسبه معوقات یا Back Pay باشد. در نظر داشته باشید که محاسبات معوقه ممکن است ناشی از صدور احکام یا قراردادهایی با تاریخ اجرای قبل از تاریخ فعلی یا دریافت کارکردهای مربوط به ماه‌های گذشته باشد.
در این محاسبات، کنترل دقیق بر روی ارائه اطلاعات خروجی مربوط به بیمه و مالیات بسیار حیاتی است تا فرد مشمول جریمه نشود.

### 6.	قابلیت ارائه گزارشات دقیق داخلی در سازمان

یکی از اهداف خرید نرم‌افزار مدیریت حقوق و دستمزد برای شرکت‌ها و سازمان‌ها، حذف تمامی مراحل و امور مربوط به ثبت دستی حقوق در سازمان است. زیرا ثبت دستی دستمزد و حقوق احتمال بروز خطا و در نتیجه بروز مشکلات قانونی را به همراه دارد. بنابراین، نرم‌افزاری که برای سازمان انتخاب می‌شود، باید قابلیت ارائه گزارشات دقیق داخلی را داشته باشد.

گزارشات داخلی بر اساس نیازهای افراد درون سازمان تهیه می‌شوند و امکان مشاهده حقوق و دستمزد کارکنان، بهره‌وری بخش‌های شرکت، عملکرد هر کارمند، پاداش‌ها، مزایای کارمندان و سایر اطلاعات مربوطه را فراهم می‌کنند.

### 7.	قابلیت ارسال فیش حقوقی الکترونیکی از طریق وب در نرم‌افزار

استفاده از نرم‌افزارهای پورتال پرسنلی برای ارسال فیش حقوقی الکترونیکی از طریق وب به جای چاپ فیش حقوقی، به دلیل کاهش مصرف کاغذ و فراهم کردن امکان توزیع فیش در سطح گسترده کشور، رایج شده است. بنابراین، در زمان انتخاب نرم‌افزار مدیریت حقوق و دستمزد، حضور یا عدم حضور این قابلیت در نرم‌افزار را مورد توجه قرار دهید.

### 8.	ارسال تحت وب الکترونیکی فیش حقوقی 

زمان چاپ فیش حقوقی به پایان رسیده است؛ بنابراین از نرم‌افزارهای پورتال پرسنلی برای ارسال فیش الکترونیکی تحت وب استفاده کنید. با این کار، مصرف کاغذ را کاهش داده و توزیع فیش را به صورت لحظه‌ای در سراسر کشور انجام دهید.

### 9.	پشتیبانی از گونه‌های مختلف فرمت‌های فایل

نرم‌افزاری که برای سازمان طراحی می‌شود باید قابلیت دریافت ورودی از انواع مختلف فرمت‌های فایل را داشته و همچنین بتواند انواع مختلف فرمت‌های فایل برای خروجی تولید کند.

### 10.	 درج تاریخ در فرمول‌های محاسباتی

یکی از مهم‌ترین معیارها در انتخاب یک نرم ‌افزار حقوق و دستمزد مناسب، توجه به درج تاریخ در فرمول‌های محاسباتی است. این امر حیاتی است که نرم‌افزار مورد استفاده شما بتواند انواع فرمول‌ها، کارکردها و قوانین را بر اساس تاریخ اجرا به‌روز کند، همچنین در هنگام اعمال تغییرات و اصلاحات در قوانین و فرمول‌های محاسباتی، اطلاعات قبلی بدون تغییر باقی بمانند.

### چرا باید از نرم‌افزار حقوق و دستمزد سایان استفاده کنیم؟

سایان، یکی از بهترین نرم افزار های حقوق و دستمزد برای مدیریت منابع انسانی است که به شرکت‌ها کمک می‌کند تا محاسبات پیچیده‌ی عیدی، سنوات و دیگر مزایا را با دقت انجام دهند. استفاده از این نرم‌افزار حرفه‌ای، علاوه بر اینکه زمان و هزینه را به شرکت‌ها صرفه‌جویی می‌کند، به آن‌ها کمک می‌کند تا قوانین و مقررات مربوط به حقوق و دستمزد را به دقت رعایت کنند، همچنین دارای واسط کاربری ساده‌ای است که کار با آن بسیار راحت و آسان است.

با استفاده از ویژگی‌های پیشرفته سایان، محاسبات پیچیده حقوق و مزایا را به راحتی انجام دهید جهت کسب اطلاعات بیشتر، لطفاً با کارشناسان ما تماس بگیرید.
