---
title: مقدمه آموزش مارک داون (Markdown)  
author: محمد رضا کریمی  
description: مارک داون (Markdown) چیست، چطور کار می کند، شاید این سوال برای شما هم پیش آمده باشد. در این مطلب آموزش کامل در مورد مارک داون و ویژگی آن داده می شود و روش ها و ابزارهای کار با مارک داون معرفی می گردد.
dateModified: 2018/05/16  
datePublished: 2018/05/16  
uid: It/Markdown/Intro  
---

خیلی از آدم ها در طول روز احتیاج به نوشتن و یادداشت برداری دارند، با توجه به استفاده فراگیر از گوشی‌های هوشمند و کامپیوتر‌ها دیگر کمتر از کاغذ و قلم برای یادداشت برداری استفاده می شود و همه این یادداشت ها بر روی گوشی موبایل و کامپیوتر انجام می شود، این روش ذخیره سازی یادداشت‌ها، گاهی مشکلاتی رو برای افراد بوجود می آورد.

برای مثال وقتی که می خواهیم این یادداشت‌ها را برای کسی ارسال کنیم، در صورتی که این یادداشت ها روی وورد نوشته شده و ذخیره شده باشد باید شخص مقابل این برنامه را داشته باشد.

به طور کلی از هر برنامه ای برای نوشتن و یا ذخیره متن استفاده میکنیم، شخص مقابل نیز باید آن برنامه را نصب شده داشته باشد تا بتواند متن ما را باز کرده و مشاهده کند.

برای توسعه متن در وب شما باید Html و Css را بلد باشید، یادگیری این زبان‌ها شاید برای خیلی‌ از افراد سخت و وقتگیر به حساب بیاید، خب راه حل چیست؟
یک راه حل برای گذشتن از این مشکلات استفاده از زبان مارک داون (Markdown) است. مارک داون مانند زبان‌های Html، EtText و... یک زبان نشانه گذاری به حساب می‌آید اما فلسه متفاوتی دارد.

فلسفه‌ مارک داون راحت نوشتن و راحت خواندن تا حد امکان است، در این فلسفه بیشتر قابلیت خوانایی، مورد تاکید قرار گرفته است. مهمترین قسمت فلسفه مارک داون این است که یک فایل با فرمت Markdown باید به تنهایی به عنوان یک متن ساده قابل انتشار باشد  بدون اینکه به نظر برسد با برچسب یا دستورالعمل قالب بندی مشخص شده است. در حالی که نحو Markdown تحت تأثیر سایر فرمت‌های برچسب‌زنی بوده اما بزرگترین منبع الهام بخش Markdown، فرمت ایمیل متن ساده (plain text email) است.

دستور نگارش Markdown به طور کامل از اجزای متمایز تشکیل شده، که شخصیت‌های متمایز با دقت انتخاب شدند تا مفهوم متن بدون نیاز به هیچ تبدیلی به سایر فرمت‌ها قابل درک باشد. به عنوان مثال، ستاره ها در اطراف یک کلمه که همانطور که به نظر می رسد مفهوم * تاکید * را دارد. یا مثلا لیست ها که با کمک یک خط تیره - در خط جدید از هم جدا میشوند یا نقل قول‌ها که با > از سایر قسمت‌های متن جدا می شوند.

مارک‌داون بعد از معرفی و انتشار اولیه، تقریبا هیچ تغییری نکرده، اما به مرور زمان نسخه‌های متفاوتی از آن منتشر شده که ویژگی‌های متفاوتی را به نسخه اصلی اضافه کرده‌اند. مارک‌داون در سال ۲۰۰۴ به وسیله‌ی John Gruber به دنیا معرفی شد. او در معرفی مارک داون اینطور نوشت:

> مارک داون به عنوان یک ابزار تبدیل متن به html است که به شما اجازه میده راحت بنویسید و راحت بخوانید. این برنامه از دو جز تشکیل شده (۱) فرمت نگارش مارک‌داون و (۲) یک برنامه با زبان پرل که کار تبدیل را انجام میدهد.

متن نوشته شده در مارک داون را می توانید به سادگی بین کامپیوتر‌ها، موبایل‌ها و مردم به اشتراک بگذارید. مارک داون به سرعت به یک استاندارد نوشتن در بین دانشگاهیان، دانشمندان، نویسندگان و بسیاری تبدیل شد. و وب سایت‌هایی مانند github و reddit از مارک داون در کامنت‌ها استفاده می کنند.

فرمت‌دهی متن در مارک داون بسیار ساده است. مارک داون کار‌های فانتزی مانند رنگ و یا اندازه فونت را انجام نمی دهد. تمام چیزی که شما کنترل میکنید نمایش متن است. مانند ساختن تیتر و یاد ایجاد لیست و...

اگر شما نیم ساعت زمان دارید، میتوانید مارک داون را یاد بگیرید.

این آموزش از 7 بخش تشکیل شده و در هر بخش یکی از مفاهیم مارک داون  به همراه چند مثال توضیح داده میشه.

سرفصل های این آموزش:
* Italics و Bold
* Headers
* Links
* Images
* Blockquotes
* Lists
* Paragraphs

