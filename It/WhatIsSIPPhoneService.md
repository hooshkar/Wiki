---
title: سرویس سیپ فون (SIP Phone) چیست؟
author: فربد وزیرمختار - سمانه رشوند
description: سرویس SIP Phone مخابرات امکان دریافت خطوط تلفن از طریق اینترنت ADSL را فراهم می‌کند و از پروتکل SIP برای تماس‌های صوتی و تصویری استفاده می‌کند.
dateModified: 2024/10/05
datePublished: 2024/09/28
uid: It/WhatIsSipPhoneService
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند</summary>
  <ul>
    <li>سیپ (SIP) چیست؟</li>
    <li>انواع سیپ</li>
      <ul>
        <li>SIP Phone</li>
        <li>SIP Trunk</li>
      </ul>
    <li>سرویس سیپ فون یا SIP Phone مخابرات چیست؟</li>
    <li>تجهیزات لازم برای سرویس SIP Phone</li>
    <li>ویژگی‌های خدمات تلفن سیپ</li>
  </ul>
</details>

</blockquote>


## سیپ (SIP) چیست؟

سیپ یا Session Initiation Protocol، یک پروتکل سیگنال‌دهی است که برای ارتباطات صوتی و تصویری در بستر اینترنت طراحی شده است. این پروتکل به طور گسترده‌ برای برقراری تماس‌های صوتی و تصویری به‌صورت دیجیتال و به جای استفاده از سیم‌های مسی و خطوط تلفن سنتی به کار می‌رود. 

امروزه، فناوری SIP به‌طور فزاینده‌ای در مناطق شهری، شهرک‌ها و مجتمع‌ها مورد استفاده قرار می‌گیرد. خطوط تلفن از طریق این پروتکل ارتباطی بر روی مودم‌های فیبر نوری و دیگر زیرساخت‌های مدرن ارائه می‌شوند. 

از مزایای SIP می‌توان به ارائه چندین خط تلفن یا کانال تماس از طریق یک پروتکل اشاره کرد. این پروتکل علاوه بر ارائه کیفیت بالای تماس، از نویز و قطعی تماس‌ها جلوگیری می‌کند و امکان استفاده در سیستم‌های مرکز تماس (VOIP) و سانترال را نیز فراهم می‌آورد.

### انواع سیپ (SIP)

به طور کلی، دو نوع سیپ وجود دارد که به شرح زیر هستند:

**سیپ فون (SIP Phone):** این نوع سیپ عمدتاً برای خطوط عادی و بدون امکان تماس همزمان مورد استفاده قرار می‌گیرد. معمولاً خطوط 8 یا 11 رقمی را بدون ویژگی‌های خاص ارائه می‌دهد.

**سیپ ترانک (SIP Trunk):** این نوع سیپ برای خطوط تجاری طراحی شده است. سیپ ترانک دارای ویژگی‌هایی از جمله حداقل 10 کانال تماس همزمان و امکان تعریف شماره‌های 3، 4 و 5 رقمی کشوری و استانی می‌باشد. این نوع سیپ معمولاً روی تلفن‌های عادی و آی پی فون قابل استفاده نیست و نیاز به نصب بر روی سیستم‌های مرکز تماس مانند هابتل دارد.

![سرویس  SIP Phone چیست؟](./Images/WhatIsSipPhone.webp)

### سرویس سیپ فون یا SIP Phone  چیست؟

سیپ یک پروتکل سیگنالینگ است که از پروتکل SIP (Session Initiation Protocol) برای ایجاد، مدیریت و خاتمه دادن به تماس‌های صوتی و تصویری از طریق شبکه‌های IP مانند اینترنت استفاده می‌کند.

سیپ فون‌ها ابزاری قدرتمند و انعطاف‌پذیر برای برقراری تماس‌های صوتی و تصویری از طریق اینترنت هستند. این دستگاه‌ها با بهره‌گیری از پروتکل SIP امکاناتی چون کیفیت صدای بالا، قابلیت ادغام با سایر ابزارهای ارتباطی و استفاده آسان را برای کاربران فراهم می‌کنند. SIP Phone‌ها بسته به نیاز کاربران می‌توانند به‌صورت سخت‌افزاری یا نرم‌افزاری به کار گرفته شوند و ارتباطات کارآمد و مؤثری را پشتیبانی کنند.

نحوه عملکرد این سرویس به این شکل است که مشترک می‌تواند با اتصال به اینترنت، به سوییچ‌های مخابراتی متصل شود و یک یا چند خط تلفن را از طریق اینترنت ADSL دریافت کند و از آن برای تماس‌های تلفنی خود استفاده نماید.
 
### تجهیزات لازم برای سرویس SIP Phone

تجهیزات مورد نیاز برای راه‌اندازی سرویس SIP Phone و دریافت خط تلفن روی اینترنت به سه روش مختلف تقسیم می‌شود که در ادامه به بررسی آن‌ها می‌پردازیم:

**1. تلفن IP:** بر اساس تعداد خطوط تلفنی که در اختیار داریم یا به آن نیاز داریم، می‌توانیم تلفن IP  را متناسب با تعداد اکانت‌های مورد نظر انتخاب کنیم. تلفن‌های IP امکان تعریف اکانت‌های SIP در تعداد مختلف را فراهم می‌کنند، بنابراین انتخاب آن‌ها بر اساس نیازهای ما صورت می‌گیرد. همچنین، می‌توان از تلفن‌های نرم‌افزاری که در دسته تلفن‌های IP قرار می‌گیرند، برای این منظور استفاده کرد.

**2. مبدل VOIP (ATA):** این دستگاه‌ها به ما این امکان را می‌دهند که خطوط تلفن اینترنتی را به خطوط آنالوگ تبدیل کنیم تا بتوانیم از گوشی‌های معمولی استفاده کنیم. مبدل‌ها یا گیتوی‌های VOIP دارای ظرفیت‌های متفاوتی هستند که باید بر اساس تعداد خطوط مورد نیاز انتخاب شوند. برای اتصال خط اینترنتی به تلفن‌های معمولی یا سانترال، باید از مبدل یا گیتوی FXS استفاده کنیم.

**3. مرکز تلفن IP یا سرور VOIP:** این راهکار به مشترکین شرکتی یا سازمانی اختصاص دارد که می‌خواهند از چند خط تلفن اینترنتی برای تعداد زیادی از کارمندان خود استفاده کنند. در این روش، سیپ فون‌ها به مرکز تلفن IP یا سرور VOIP متصل شده و کاربران متصل به این سانترال IP یا سرور قادر به استفاده از این خطوط خواهند بود.

### ویژگی‌های خدمات تلفن سیپ

- **تلفن گویای پیشرفته:** امکان ایجاد ارتباطی ساده و باکیفیت که به‌طور خودکار تماس‌ها را مدیریت کرده و به بخش‌های مختلف هدایت می‌کند.

- **صف انتظار تماس:** در زمان ترافیک کاری، با ایجاد صف انتظار تماس‌ها، مشتریان می‌توانند منتظر بمانند تا اپراتور آزاد شود، بدون اینکه تماسشان قطع شود.

- **صندوق پیام صوتی:** مشتریان می‌توانند پیام‌های صوتی خود را در صورت عدم پاسخگویی ثبت کنند و شما بعداً به آن‌ها دسترسی پیدا کنید.

- **شماره داخلی برای موبایل:** امکان اختصاص شماره داخلی به گوشی موبایل فراهم می‌شود تا کاربران بتوانند به‌راحتی از سیپ فون در دستگاه‌های موبایل خود استفاده کنند.

- **گزارشات تماس دقیق:** تمامی تماس‌های ورودی و خروجی با جزئیات دقیق ثبت شده و امکان دریافت گزارشات جامع از عملکرد تماس‌ها فراهم است.

- **ضبط مکالمات:** تمامی مکالمات به‌صورت کامل ضبط می‌شوند تا بتوان در صورت نیاز به آن‌ها مراجعه کرد و عملکردها را بررسی کرد.

- **کنفرانس تلفنی:** امکان برگزاری کنفرانس تلفنی با چندین نفر به‌طور همزمان، برای جلسات گروهی یا مشاوره‌های تلفنی.

- **ارتباط داخلی بین تلفن‌ها:** امکان برقراری ارتباط داخلی بین تلفن‌های مختلف داخل سازمان، بدون نیاز به تماس خارجی، برای ارتباط سریع و آسان بین همکاران.