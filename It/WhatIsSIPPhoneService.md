---
title: سرویس سیپ فون (SIP Phone) چیست
author: سمانه رشوند و فربد وزیرمختار
description: سرویس SIP Phone مخابرات امکان دریافت خطوط تلفن از طریق اینترنت ADSL را فراهم می‌کند و از پروتکل SIP برای تماس‌های صوتی و تصویری استفاده می‌کند.
dateModified: 2024/09/28
datePublished: 2024/09/28
uid: It/WhatIsSIPPhoneService
---

<blockquote style="background-color:#eeeefc; padding:0.5rem">

<details>
  <summary>آنچه در این مطلب خواهید خواند</summary>
  <ul>
    <li>سرویس سیپ فون یا SIP Phone مخابرات چیست؟</li>
    <li>سیپ (SIP) چیست؟</li>
    <li>انواع سیپ</li>
    <li>تجهیزات لازم برای سرویس SIP Phone</li>
    <li>ویژگی‌های خدمات تلفن سیپ</li>
  </ul>
</details>

</blockquote>

![سرویس  SIP Phone چیست؟](./Images/WhatIsSipPhone.webp)

## سرویس سیپ فون یا SIP Phone مخابرات چیست؟

 سیپ فون یک راهکار برای ارائه خط تلفن از طریق اینترنت ADSL است. این سرویس، یک اکانت یا خط تلفن بر بستر اینترنت فراهم می‌کند که مخابرات به مشترکانی که از اینترنت مخابرات استفاده می‌کنند یا آن را خریداری کرده‌اند، ارائه می‌دهد. 

نحوه عملکرد این سرویس به این شکل است که مشترک می‌تواند با اتصال به اینترنت، به سوییچ‌های مخابراتی متصل شود و یک یا چند خط تلفن را از طریق اینترنت ADSL دریافت کند و از آن برای تماس‌های تلفنی خود استفاده نماید.
 
 ### سیپ (SIP) چیست؟

سیپ یا Session Initiation Protocol، یک پروتکل سیگنال‌دهی است که برای ارتباطات صوتی و تصویری در بستر اینترنت طراحی شده است. این پروتکل به طور گسترده‌ای برای برقراری تماس‌های صوتی و تصویری به‌صورت دیجیتال و به جای استفاده از سیم‌های مسی و خطوط تلفن سنتی به کار می‌رود. امروزه، فناوری SIP به‌طور فزاینده‌ای در مناطق شهری، شهرک‌ها و مجتمع‌ها مورد استفاده قرار می‌گیرد. در این مناطق، خطوط تلفن از طریق این پروتکل ارتباطی بر روی مودم‌های فیبر نوری و دیگر زیرساخت‌های مدرن ارائه می‌شوند. 

از مزایای استفاده از SIP می‌توان به ارائه چندین خط تلفن یا کانال تماس از طریق یک پروتکل اشاره کرد. این پروتکل علاوه بر ارائه کیفیت بالای تماس، از نویز و قطعی تماس‌ها جلوگیری می‌کند و امکان استفاده در سیستم‌های مرکز تماس (VOIP) و سانترال را نیز فراهم می‌آورد.

### انواع سیپ:

به طور کلی، دو نوع سیپ وجود دارد که به شرح زیر هستند:

**سیپ فون:** این نوع سیپ عمدتاً برای خطوط عادی و بدون امکان تماس همزمان مورد استفاده قرار می‌گیرد. معمولاً خطوط 8 یا 11 رقمی را بدون ویژگی‌های خاص ارائه می‌دهد.

**سیپ ترانک:** این نوع سیپ برای خطوط تجاری طراحی شده است. سیپ ترانک دارای ویژگی‌هایی از جمله حداقل 10 کانال تماس همزمان و امکان تعریف شماره‌های 3، 4 و 5 رقمی کشوری و استانی می‌باشد. این نوع سیپ معمولاً روی تلفن‌های عادی و آی پی فون قابل استفاده نیست و نیاز به نصب بر روی سیستم‌های مرکز تماس مانند هابتل دارد.

### تجهیزات لازم برای سرویس SIP Phone

تجهیزات مورد نیاز برای راه‌اندازی سرویس SIP Phone و دریافت خط تلفن روی اینترنت به سه روش مختلف تقسیم می‌شوند که در ادامه به بررسی آن‌ها می‌پردازیم:

**1. تلفن IP:** بر اساس تعداد خطوط تلفنی که در اختیار داریم یا به آن نیاز داریم، می‌توانیم تلفن IP متناسب با تعداد اکانت‌های مورد نظر انتخاب کنیم. تلفن‌های IP امکان تعریف اکانت‌های SIP در تعداد مختلف را فراهم می‌کنند، بنابراین انتخاب آن‌ها بر اساس نیازهای ما صورت می‌گیرد. همچنین، می‌توان از تلفن‌های نرم‌افزاری که در دسته تلفن‌های IP قرار می‌گیرند، برای این منظور استفاده کرد.

**2. مبدل VOIP (ATA):** این دستگاه‌ها به ما این امکان را می‌دهند که خطوط تلفن اینترنتی را به خطوط آنالوگ تبدیل کنیم تا بتوانیم از گوشی‌های معمولی استفاده کنیم. مبدل‌ها یا گیتوی‌های VOIP دارای ظرفیت‌های متفاوتی هستند که باید بر اساس تعداد خطوط مورد نیاز انتخاب شوند. برای اتصال خط اینترنتی به تلفن‌های معمولی یا سانترال، باید از مبدل یا گیتوی FXS استفاده کنیم.

**3. مرکز تلفن IP یا سرور VOIP:** این راهکار به مشترکین شرکتی یا سازمانی اختصاص دارد که می‌خواهند از چند خط تلفن اینترنتی برای تعداد زیادی از کارمندان خود بهره‌برداری کنند. در این روش، سیپ فون‌ها به مرکز تلفن IP یا سرور VOIP متصل شده و کاربران متصل به این سانترال IP یا سرور قادر به استفاده از این خطوط خواهند بود.

### ویژگی‌های خدمات تلفن سیپ

- **تلفن گویای پیشرفته:** امکان ایجاد ارتباطی ساده و باکیفیت با سیستم تلفن گویای پیشرفته، به‌طور خودکار تماس‌ها را مدیریت کرده و به بخش‌های مختلف هدایت می‌کند.

- **صف انتظار تماس:** در زمان ترافیک کاری، با ایجاد صف انتظار تماس‌ها، مشتریان می‌توانند منتظر بمانند تا اپراتور آزاد شود، بدون اینکه تماسشان قطع شود.

- **صندوق پیام صوتی:** مشتریان می‌توانند پیام‌های صوتی خود را در صورت عدم پاسخگویی ثبت کنند و شما بعداً به آن‌ها دسترسی پیدا کنید.

- **شماره داخلی برای موبایل:** امکان اختصاص شماره داخلی به گوشی موبایل فراهم می‌شود تا کاربران بتوانند به‌راحتی از سیپ فون در دستگاه‌های موبایل خود استفاده کنند.

- **گزارشات تماس دقیق:** تمامی تماس‌های ورودی و خروجی با جزئیات دقیق ثبت شده و امکان دریافت گزارشات جامع از عملکرد تماس‌ها فراهم است.

- **ضبط مکالمات:** تمامی مکالمات به‌صورت کامل ضبط می‌شوند تا بتوان در صورت نیاز به آن‌ها مراجعه کرد و عملکردها را بررسی کرد.

- **کنفرانس تلفنی:** امکان برگزاری کنفرانس تلفنی با چندین نفر به‌طور همزمان، برای جلسات گروهی یا مشاوره‌های تلفنی.

- **ارتباط داخلی بین تلفن‌ها:** امکان برقراری ارتباط داخلی بین تلفن‌های مختلف داخل سازمان، بدون نیاز به تماس خارجی، برای ارتباط سریع و آسان بین همکاران.
